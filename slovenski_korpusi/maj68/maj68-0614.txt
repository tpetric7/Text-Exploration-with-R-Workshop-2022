Stvari, ki jih nisem nikoli poznal, so mi stopile naproti. Vzele so me v sredo in se razšepetale.
Stvari, ki jih nisem nikoli razumel, so mi postale potrebne : voda, mrak, pomlad, mir in to življenje.
Koliko rož je še, ki jih nisem gledal in dolin, ki mi niso dale odmeva, in ljudi, ki jih nisem ljubil.
Za dolgi zlati pecelj sem prijel oblak, v levico gosto kepo zemlje, pod klobukom pa rdečega črička, hej, rdečega rdečega črička!
