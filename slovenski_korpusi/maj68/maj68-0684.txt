Kako si žalostna, lepa Ljubljana, vsa si od okupatorjev obdana, osvobodil te bo slovenski partizan, hraber vojak, po svetu daleč znan.
Nocoj te bo moral sovražnik zapustit', ker jutri ne more več v Ljubljani bit', bo zapustil vse lepote tvoje, kjer je izvrševal hudobije svoje.
In tebe, lepi, stari, sivi grad ljubljanski, od koder so streljali po žalostni Kranjski združeni fašisti – Nemci in Italijani, ki so bili že vsi od zmage pijani.
Toda prišel je prelepi deveti maj, konec vaše grde zmage je zdaj. Orožje partizanom izročite ter na fašizem pozabite.
Svoboden proletarec bo zelo vesel, bo v svobodni Ljubljani veselo zapel: vsega gorja in nesreč sem se znebil, partizan je okupatorja iztrebil.
