Vstopni spev: Človek je zmes ljubezni in strasti, je vez svetlobe in noči, trzaj praznine za močjó in kraj, kjer zemlja gre v nebo.
Vera je ščit slabosti, ki preti, je svit poguma, ki molči; težâk je dan in kratka noč in vsak poraz ji je v pomoč.
Up je vonj nevidenih dobrot in zvon uničenih posod; obraz življenja brez tegá je glas trobente brez moža.
Finale: Čast, hudič, kesanje, kurbe, vrt, glavič, ljubezen, avto, smrt, pomlad, ponos, jazz, jaz, sto nog, hlad, smrad, Bog, Bog, Bog, Bog, Bog!
