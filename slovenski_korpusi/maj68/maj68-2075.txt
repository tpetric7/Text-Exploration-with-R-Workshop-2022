ozka linija proti dnu širših dolgih hlač je navduševala predvsem mlada dekleta a niti zrele žene se niso odrekle nevsiljivo krojenim hlačam za hladnejše dni in celo zanimivo krojene iz čipke ali svile smo lahko srečali na romantičnih terasah nekaterih obmorskih hotelov resnično po modnih zapovedih za vroče poletje pa so bile sešite vroče hlačke iz bleščečih tkanin primerne za vitka dekleta ki so jih nosila z okrasnimi pasovi s katerimi so dokazovala vso mladostno drznost svoje fantazije in včasih tudi odlično poznavanje rafinirane folklore za hladnejše dni so si mnoge sešile zvončaste hlače saj se jim je zanje karirasto blago kar samo ponujalo nekatere so si jih na kolenih še ojačale z usnjem tako da res ni bilo problemov seveda pa ne smemo pozabiti na pisane in rožnate hlače ki so jih nosile z nežnimi prozornimi bluzami saj so se v Njegovi bližini v takem kompletu gibale mnogo bolj sramežljivo najbolj imenitne pa so nosile muslimanske hlače z zlatom izvezenim telovnikom pod katerega so oblekle srajčko s kratkimi rokavci vse to pa nikakor ni moglo preprečiti še nakupa pumparic iz tvida ki se spredaj zapenjajo z zadrgo ali pa takih ki spominjajo na očetove lovske hlače odlično so bile oblečene tudi tiste v športnih hlačah iz močnejšega jerseya da o damah v imitaciji kačje kože ki se je za las manj kot lascivno oprijemala njihovih vitkih stegen sploh ne govorimo saj so prav povsod vzbudile pozornost in bi jih bil vesel če bi dama imela še primeren bič sam markiz de Sade kot so zlobno pripominjali nekateri ki za modne domislice resnično ne kažejo preveč razumevanja žametaste kavbojke in take iz napa laka so pravzaprav novost
