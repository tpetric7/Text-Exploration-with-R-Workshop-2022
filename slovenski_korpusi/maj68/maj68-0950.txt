Revolucija je brez projekta: ni pot, ampak to, kar je
Vse poti peljejo v samomor: revolucija ne more zavladati — zavlada lahko le nekdo v njenem imenu: uboj in samouboj. Zavezništvo z levico je vstop v sistem, pot na OBLAST. Infiltracija je priznavanje ureditve: mučno ginevanje.
Revolucija je brez projekta: pluralizem projektov
Vse poti, ves RAZVOJ pelje v samomor: ni prihodnosti, ampak sedanjost. Od vseh projektov je samo to, kar je.
Revolucija je sedanjost — revolucija je identiteta
Identiteta je v nenehnem uporu proti vsaki oblasti. Boj življenja s smrtjo. Revolucija je permanentna revolucija.
Identiteta: akcija, ki hoče samo sebe
Dopolnitev subjekta: avtoerotična orgija. Upor je funkcionalna protiutež pomiritvi; prostor nemira, ki se vanj steka vse neracionalno. Družbena higiena: permanentno samozadovoljevanje.
Akcija, ki hoče samo sebe: ni PODOBE, ki bi se ji akcija prilikovala
Akcija, ki se hoče: neidentična akcija. Ni cilja: nevklenjena ekstaza. Ekstaza, ne zavezana drugosti: zavezana sebi. Projekt: proicio — ekstaza: eicio.
sedanjost: ejakulacija
Ekstaza je subverzija subjekta (gen. ob.). Ejakulacija je poezija. Poetična subverzija.
Pluralizem
Subverzija subjekta je konec enoličnosti. Konec individualistične obsedenosti: pluralizem. Ekstatična skupnost.
Revolucija je permanentna revolucija: POETIČNA SUBVERZIJA
