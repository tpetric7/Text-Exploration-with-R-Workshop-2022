KOLEGI PA TAKI: Nekateri kolegi z arhitekture se najtopleje zahvaljujejo »kolegom« s fakultete, ker jim pridno praznijo predale z delovnimi pripomočki: šestili, trikotniki, rapidografi itd. Tako nesrečnežem vsaj ni treba risati.
LEP POZDRAV S SONČNEGA JUŽNEGA JADRANA: Je poslal oni dan neki študent svojemu profesorju in ga obenem obvestil, da ga k izpitu ob dogovorjenem roku ne bo. Profesor je bil ginjen.
DEMANTI: Športnim entuziastom s pravne fakultete sporočamo, da je bil najvišji, rekordni odtis blatnega čevlja na hodniku, dosežen nepravilno in torej za uvrstitev med najboljše ne šteje.
KINOTEKA – ZA POLIGLOTE: Izbor filmov v zadnjem tednu je namenjen bolj poliglotom kot navadnim gledalcem. Ob obilju podnaslovov pridejo na račun oni, ki jim jih je bilo premalo v Komuni.
SPREMENJEN KONCEPT DELA ZVEZE ŠTUDENTOV: Pred dnevi je bilo posvetovanje o spremenjenem konceptu dela naše organizacije. Z udeležbo (okrog 50 %) so se povabljenci bržčas odločili za kvantitetno spremembo pri delu.
