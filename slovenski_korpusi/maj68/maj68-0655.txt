Portreta ostri in motni visita v očesni banki.
Ostri ostrejši od motnega trenutek v trenutku pogleda.
Motni pozabljena vidnost večnost v večnosti gledanja.
Ostri 1967 v soboto nekaj iz včeraj vse iz danes.
Motni ne vidi se povsem jasno vleče se iz 1922.
Motni in ostri se pomešata.
Zavozlajo se jima lasje.
Ločim meglo od mavrice ločim sneg od ivja ločim črnico od jerine ločim sebe od drugih.
Ne ločim motnega od ostrega. Pozabim na njune skrajnosti in pričetek. Zbežim s katedra.
