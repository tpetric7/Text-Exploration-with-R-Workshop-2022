Logos da-je z-brano pred-ležeče: pred-log do-pusti da igre. V-loga iz zb(i)rane z-branosti razdvoji da-in-ne. Legein z-bira pred-ležeče v zbrano prisotnost (parousia). Iz-bor bere v-lož-nost posameznega bivajočega. Iz-bor v branju o-svet-li iz teme-niča v-ložnost. JAZ sem izvor v-loge: v-z-trajanje v razprtem v-loge izkazuje poljubnost prisotnega. O-svet-litev iz-bora (alétheia) je nujno poljubna: po logosu po-ložena v-loga razpre le v-stoj-nost (poljubnost umetniškega dela, ki je prehajajoča z-branost).
Bivajoče stoji v biti. Bivajoče se razpre, bit je ta razprtost sama. Razpor biti in bivajočega drži v razprtem v-stojnost: bit je naš odnos do bivajočega. Razprtost bivajočega je zaprtost biti, ki je nič. Nič je ne bivajočega (svet-loba raz-svet-ljave) in razpor, uzrt iz prisotnosti kot ne bivajočega in biti. Bit je to izmikajoče se (ne bivajočega), ki se z razprtostjo zapira. Bit ljubi samozakrivanje (Herakleitos). Razpor sam se v-logi (četudi v-logi rituala, funkciji) zapre. Reizem ostane (teo)-logija v-loge (»absolutna redukcija na bogastvo«). Reizem dospe do identitete (zaprtosti), ker je -ilogija v-loge same (tauto-logija). Reizem gleda iz zaprtosti razpora v-ložnost kot poljubnost nujnega: iz niča raz-loga zapade v-logi, je torej »najpopolnejša« teo-logija.
Dogajati zaključek -ilogije kot prisotnosti (usode pred-ložnosti) pomeni dogajati tragično: -ilogija je večna, igra je njen konec.Dogajati tragično pomeni: hoteti ukiniti večnost -ilogije. Igra pa je ne ukinja, marveč jo za-vedno igra.
Iz v-loge (parousia) gledana je igra razbita z-branost [iz zb(i)-ranja razbita]: razbranost. Igra z branjem razbere: izbor je razbor. Raz-log sam (iz)reka v-logo: človek je zmota. Resnica da-je logos (aletheia), zmota je razbor resnice. Motenje in razmotenje sta isto: kako igre. Motenje razbira v-logo iz njene prisotnosti v da-in-ne. JAZ kot absoluten »izvor« in iz-bor (vse-zmožnost) se razbere ob tako-ju igre. Vse-zmožnost šele iz razmotenja odstre vse-zmožnost (isto) in tako izstavi božanskost čudeža.
Razpor biti in bivajočega drži v-stojnost. Bit je razpor (Differenz als Differenz), iz katerega se razpirata bit in bivajoče: bit je naš odnos do biti. »Ne-čistost izvora« (Derrida) dogaja razpor v končnosti istega, ker je bit iz neizrekljivosti razpora ne-s-končna (ni izvor, marveč razpor). Ne-s-končnost razpora razbere »izvor« v končnem igre. Razpor sam drži razbranost v razmotenju: bit »izvorno prisostvuje« (iz prisotnosti gledana v »izvornem dogajanju «) brez bivajočega kot bivajočega (čudež).»Odpreti se rečem« onstran-in-tostran teo-logije pomeni: držati se v razprtem razpora kot razpora. Stavek izreka za prisotno mnenje (doxa) nujno para-dox. To izstavi dejstvo, da ta spis še govori jezik metafizike, obenem pa pre-stopa ontološko-ontično diferenco: razpor se drži v razprtem brez bivajočega kot bivajočega (ontične »ravni« v sklopu ontološko-ontične diference).
Mitologija ostane -logija. Mit sam pa razbira in dogaja igro. Njegov način je orgija. Orgijastični čudež za-vedno (raz)bere (raz)mote nje: bistvo čudeža je v njegovi končnosti (spolni akt).
Čudež je orgazem Erosa.
»Meine Sätze erläutern dadurch, dass sie der, welcher mich versteht, am Ende als unsinnig erkennt, wenn er durch sie ‒ auf ihnen ‒ über sie hinausgestiegen ist. (Er muss sozusagen die Leiter wegwerfern, nachdem er auf ihr hinaufgestiegen ist.) Er muss diese Sätze überwinden, dann sieht er die Welt richtig.« (Wittgenstein, Tractatus logico-philosophicus, 6.54)
