Poročila so se zamenjala. Prah metuljev je kot strop čebel. Trebuh nad soncem je kot zločin in kazen. Če me potegne zdaj dol, bom treščil v žarečo lavo. Tega nočem.
Še se hočem vzpenjati. Tu je zrak tako redek, da kašljam in me poriva više. Trdno telo ne more skozi trdno telo, tak čudež je kot umazana flika in nezaslužen. Skušam pikirati
in prebiti žarečo maso, pa ne gre. Skušam pikirati. Prav, torej ko bo dež, ko ne bo več cvrčalo, ko se bom nagnil naprej in se
bodo noge prevalile zaradi gravitacije, bom vedel, da se lahko spustim. S tono svinca bo zrak šumel kot propeler parnika.
