Dračje brez škatlice toplega zraka ni bager ni c kategorija Je skupna toplota dotikajočih se stegen S plahto se cesta suši v dimnik padajo mačke in ultrapas mostna konstrukcija sklop in poln travnik krtač Tu grem na pamet naprej in nazaj Tu se je tuba iztekla na deko Sonce mimo stoji Tuba mi piha v uho V plaščih se fukajo molji Tuba škripa z zobmi Kmetje pometajo graben Tuba vse skupaj pokvari gasilce 5000 m visoko povorko tetrapak čevlje harpuno hiško in trebuh Potem je tu minimum Potem je tu plot ali kak za odpete rokave Kakor je Ampak to so že druge zadeve moj dragi moj ribez moj čoln moje ženske dišeče iz gajb
Ta prizidek Ti lahki izolacijski betoni Za ta svet smo plezali po hribih in si tlačili lignit za srajco Ne bomo jih več čakali Montirajte ventil in ko boste spet počivali si s kocem pokrite kolena Danes smo bosi in pijemo vodo na češnje Jutri bo malta že suha Malta in koža med prsti kvas in usnje za ženske zadeve opran krompir in bunda in palčka od lučke Vse je tu da se zamaže da se spraska Ampak rok si ne bomo umili z bencinom Tu smo prestopili mejo Tu bomo črpali nafto in od jutra do večera gledali kmete pripognjene k zemlji
Lancknehti uživajo družbeno varstvo To je postavka To je propaganda za žilaste noge Toda v laguni ni dima ni debel pobeljenih z apnom V laguni se veter vlači po tleh in maha z drevesi V laguni smo trgali brinje in ti ki sem ti skvaril telo si se odspodaj gledala v gladini kot v ogledalu Poldan se naglo spreminja v popoldne Dež že pada postrani in moči fasado Kam bomo spravili koks Kje bomo dobili toplo hrano Kdo bo markiral pot Ostal bom čisto pri miru Prešteval bom iskre iz lokomotive oblekel bom kratke hlače in skoz vodo gledal alge razpotegnjene v toku Toda to ni več navaden spopad brez posledic To je spopad na življenje in smrt
Pod kožo se vidijo jajčne verige Tenka razvezana zapestja Golobji pik Cel grm samih kant znotraj pobarvanih z minijem Kuhan in pečen bankrot Elektrika poka v laseh Mleko gre čez Zaradi cirkusa pod mostom Zaradi žagovine Veter je spihal cement iz betona Globoko prifilirano trnje okrog presvetega srca Jezusovega Grozdje na vrvici Oksidirane noge in roke dišeče po ribah Me maraš Je maščevana pametnost Je plastična vmesna cona Od malte rdeče oči skoncentrirane na boršo Prah izpod desk Jaz ali ti ali požrešni pospešvalnik sladkornih oblakov Lux lucis Fons luminis
Milnica z rok z embalažo z ženskim kolesom Buča na paro Miška v danki Asfaltirano košarkarsko igrišče Zna valjat priključke Zna cele pridige povedat Nizko leteči psi Ruta iz počene svile Pest vode Po stanovanju hodimo Nabiramo slino Paramo mlado čebulo V aktovki kruh Z apnom pošpricano perje V drevju jesen S kredo označene krtine Pljunek Šnops Zamazan vrat Sandali Patronažna služba je povožen jež
Nizki udarci vulkanizerjev Žarnica za tenis Fižoli v zelju Brat osvetljen od sonca ob šestih zjutraj Zakaj si ne pripnete značk Zakaj ščijete po detelji Toplo gre iz tal cerkveni hlad Mazut Mesna solata Pločevina še vedno poka od vročine Še vedno grejo baloni iz flaše Spravite se ven Pripravite vodo za gašenje žlindre Kabel za oblizovanje Vino z otokov Navijte si tenko bakreno žico okrog mezinca Sprešajte travo po šipo z 8 x 5 cm Migajo prsti Traktor se trese Od debla zamazane roke Šamot Vinogradniško žveplo Češnja s koščico Roža v barvi Gradil bom 10 000 m visoke planine Šival bom skupaj nebo in morje Plaval po pasje Žeblje zabijal In ti moj slinasti junec In tvoja mladost Kašljajo ljudje v stanovanjih Prijemamo sklede z obema rokama
Potiskana svila in ladijski pod Dva storža in v vsakem stranišču po ena muha mesarica Useknite se tako da zatrobi Zakurite ogenj Zrak šumi pod kolesi Stol pada iz ravnotežja Vampi in vata v ušesih Bunker in zgodba v zmečkanem papirju Kdo je bil hamlet Kakšna je oblika žoge Koliko dni ima teden O žolto pšenično polje O kres soline jod Nosečnica si gleda trebuh Koža maže srajco Šmir in tito na znamki Špeh in skrahirani basisti vroči kot urin oblizujoči se kot mačke Ste poravnali račune Ne delajte zmde Pokrijte se Pojdite v kišto
Vas je zbadalo pri srcu Ne Jedli smo kruh z medom potem pa so nas boleli zobje Prav vam je Zakaj pa se vozite z avtobusi Iz teh škatel pride človek vedno ves pomečkan Ampak povejte vas sploh še kaj na tem svetu navdušuje Seveda me Sardelice povaljane v moki obad s slamico v zadku kako kašljajo pometači v zgodnjem jutru vroč radiator terra rossa zalisci Tudi škripanje vrat Tudi Moj bog kako je to zanimivo Tudi jaz šmrknem žganje kadarkoli se me loteva prehlad Ja ampak vi ne delate na prepihu To ne sem pa vedno pripravljen na najhujše Vedno sem pripravljen prodajati lubenice pred fabriko spati na železni postelji nositi čevlje na boso nogo To je beseda Bravo Dajte da vam spravim mušico iz očesa O hvala Ste že kdaj zažvižgali od presenečenja Ne še Ste že kdaj dvignili noge tako da vam je sonce sijalo v podplate Tudi ne Moj bog kako je to zanimivo Pa vi Ste že kdaj odprli steklenico z zobmi Ste že videli pariz Ste jedli polže Niti prvo niti drugo niti tretje Zakaj potem rinete z glavo skoz zid Navsezadnje je le res da se nobena juha ne poje tako vroča kot se skuha
Pa vi Ste se že navadili na hrup Nasprotno Jaz nikoli ne zapiram oči pred resnico Ja zdaj ko vas še nosijo po rokah Ampak jutri Jutri vas noben pes ne bo več povohal Mislite resno Vsako delo zahteva celega človeka Odločite se Ali boste jedli ali brali časopis Zdaj pa res ne vem Mogoče bi bilo sploh bolje da bi vstal in se sprehodil Ste nori Saj vendar slišite kako vam klokota po želodcu To klokotanje ni moje To je čisto navaden dež ki spira pasji urin z grmičevja Prosim ne rukajte Prosim ne delajte vetra Če bi bili res kdaj vsaj malo pozorni bi opazili da je na postajah zmerom kakšen vojak in če bi bili res ves čas v cerkvi bi zdaj ne smrdeli po žganju Prosim ne pljujte Prosim ne škripajte z vrati Ste sploh že kdaj peli v zboru Bi znali napraviti papirnato barčico Dajte Poskusite Potegnite si kapo čez ušesa Le počasi Naj se mi najprej oči privadijo na luč Naj se nadiham svežega zraka Boste potem res trenirali boks Res In zato ne bom več poležaval pri ženskah Ženske redijo Pa moški Vas še privlačujejo Še Ampak o tem raje kdaj drugič Zdaj moram zračunati koliko strani bi imela ta in ta knjiga če bi od skupnih 144 strani s 24 vrsticami na vsaki strani ostalo 80 strani nespremenjenih ostalih 56 pa potiskanih z 32 vrsticami na vsaki strani
Vedno kadar hočem prdnit pride kdo mimo Pssst Če boste tako govorili vas bo odnesel parkelj Nikar To me žgečka Vem Ampak treba je zdržati Treba je misliti na jutri Kako si to predstavljate Tako da stisnete zobe in štejete do sto Fantastično Ampak je to res Ne zbijate mogoče kakšne šale Še na misel mi ne pride Prav Potem se vam ne bom zakadil v trebuh Kaj pa jutri Jutri bo drugače Vi odidete in jaz bom spet osamljen kot sem bil Saj ni res Ne pretiravajte Raje si oblecite bundo Zakaj Zato da ne boste kar naprej scali O to pa ne Tako brez posluha pa spet nisem Ne Kdo potem zganja norčije Komu so napoti moji kovčki Komu in zakaj To zdaj ni važno Važno je to da so kovčki spet na omari Mislite resno Seveda Važna so dejstva in ne domneve Če je tako bom odnehal Ne bom si več stavil brisače med stegna Ne boste se šli več dojenčka Ne Kdor drugemu jamo koplje sam vanjo pade Fantastično To je beseda Zdaj vidim da niste član komunistične partije
