NAPREJ PONOSNO, DELOVNE BRIGADE! ‒ Na skupščini komparativistov je predlagani kandidat za referenta za brigade izjavil, da je principialno proti brigadam, ker ima brigade za nekaj preživelega. In reakcija? ‒ Vsi so ploskali.
PAMETNA UGOTOVITEV ‒ V DELU smo zasledili poročilo o delu skupščinskih odborov. Članek nosi naslov: Najprej analiza, potem zakon. Kaj nismo že doslej delali tako?!
ZAROTA ZOPER ŠOLANJE ODRASLIH ‒ V skladu s stanjem v vseh vejah našega šolskega sistema bi bilo treba ukiniti še ugodnosti, ki jih uživajo avto-moto društva z obveznimi tečaji prometne vzgoje. Tako bi bili vsi, ki se zdaj šolajo, pa naj bodo mladi ali stari, nekako na istem.
PRVOVRSTNA ROBA ‒ Na trgu večkrat opazimo prodajalce in slike, katere so prava remek-dela kiča in slabega okusa. Inšpektorji, ki bde nad kakovostjo blaga, ki se na trgu prodaja, gotovo niso merodajni za ocenitev teh slik in jim nič ne morejo (ali pa tudi nočejo).
PEDAGOŠKA POEMA ‒ Na filozofski fakulteti zastavljajo pri prevajanju na kolokvijih tudi taka spodbudna vprašanja: »Prevedite naslednji stavek: 'Če bi bila krava, bi bolje odgovarjala'.«
PRVA PTICA ‒ ZNANILKA POMLADI ‒ Nadvse smo se razveselili Dnevnikovega odgovora na škorpijonček o prevajanju. Ne toliko zaradi pomilostitve obsojenega prevajalca, ampak odgovora nasploh. Če bi vsi fantje sveta, ki so bili omenjeni v naši rubriki …
