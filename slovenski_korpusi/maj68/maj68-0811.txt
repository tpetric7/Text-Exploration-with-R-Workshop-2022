Un cheval s'écroule au milieu d'une allée Les feuilles tombent sur lui Notre amour frissonne Et le soleil aussi
PROJEKT »MICI« (mici) je zakritost mišljenja, kalnost vpogleda: blodna omamljenost.
RAZ-PORNOST MIŠLJENJA je razhajanje mišljenja, odsotnost skritega, prisotnost neprisotnega: razpoka domišljanja.
PROJEKT »MICI« (mici) in RAZ-PORNOST MIŠLJENJA sta med seboj identična projekta.
(1) Projekt MICI
Soy nada más que un poeta: Pero yo amo hasta las raices de mi pequenño pais frio allí quiero morir: si tuviera que nacer mil veces allí quiero nacer Que nadie piense en mi Yo aquí me despido, vuelvo a mi casa, en mis sueños, en donde el viento golpea los establos y salpica hielo el Océano Soy nada más que un poeta
N'oublie pas Cette pluie sage et heureuse Sur ton visage heureux Sur sette ville heureuse Sette pluie sur la mer Un sculpteur qui sculpte des Napoleon Et toi dans mes bras
(2) RAZ-pornost mišljenja
Yo no vengo a resoiver nada Yo vine aqui para cantar y para que cantes conmigo
V strukturi mišljenja IGRE se zveza z odrešilnim osmišljenjem, značilna za celotno metafiziko, dokončno
razpre.
Bistvo biti se iz sebe kaže kot najbolj eksistentno bistvo totalitete bivajočega in se kot tako: kot tako določeno in opredeljeno dotika končnega domišljanja.
Strasti se razpro: gon zamre.
IZ-kažejo se v luči neplodnosti. Dejstvo, da je svet takšen že od NEKDAJ, opravičuje podobo bivanja. Logos prisotnega in pričujočega je izgubil smiselno intencioniranost.
Zakoniti procesi POstajanja sami ne vsebujejo nikakršne določnosti in določenosti, ciljnosti kot takšne.
Que nada de esto pase
Rast človeka je rast volje-do-moči. Volja-do-moči sega v temelje bivajočega, v zbir bivajočnosti. Tehnika znanosti predeluje totaliteto sveta: v svoji brezciljnosti sega v korenine blodnosti.
Dichterisch wohnet der Mensch auf dieser Erde
Marx je domislil miselno odtujitev in s tem tudi stvarno odtujitev. Toda zaradi ne-domišljenosti problematike biti je zapadel v STVARNO odtujitev: ki je kot taka novodobna vlada tehnike. Marxova ukinitev odtujitve postane tako potrditev dejanske odtujitve.
a. V metafiziki je substanca identična z bogom, idejo, logosom. absolutnim duhom itd. Subjekt je zapopadek vseh ničnosti, je praktično enak niču.
2. Toda že pri Descartesu se substanca identificira s tremi pojmi: z res extenso, res cogitans, res deus. Subjekt stopa na pot svoje RASTI. Vendar ostaja do Marxa le delno osvobojen. Descartes je prvi mislec TEHNIKE.
3. V Heglovi miselni konstrukciji je substanca identična s subjektom, s svobodo.
Osvobojeno človekovo raz-krivanje, »durch Wissenschaften«, odpira že dano strukturo. Odkriva jo v njeni naravnosti: kot naravnano in smiselno; odkriva jo v njeni ciljnosti. NIČ ni mogoč. Človek je miselno odtujen, ostaja podrejen logosu. Njegovo »delovanje« je nujno omejeno. Logos je absoluten. V metafiziki je BIT ohranjena na skrito-neskrit način. Z metafiziko kartezijevega tipa je izveden prvi del pre-OBRNITVE v strukturi novodobne filozofije.
4. Z Marxom in Nietzschejem se pre-OBRNITEV dovrši. Marx z raz-odtujitvijo miselne odtujitve odpravi stvarno in zapade v dejansko odtujitev. BIT je v CELOTI IZGUBLJENA. Pre-OBRAT ni izvršen. Smisel in cilj je dejansko izgubljen.
Wo aber Gefahr ist, wächst Das Rettende auch
Substanca, »eine Sume der Produktionskräfte«, postane proizvodnja, ki v svojem pogonu »predelave« ostaja slepa: radi ne-domišljenosti biti. Subjekt stopa v svoj lastni odnos bivanja kot neskončno svoboden. Dimenzija biti je izgubljena, bog je mrtev, človek je bogo-Človek. Vlada volje-do-moči je vlada TEHNIKE: vlada produkta nad producenti: stvarna totalna odtujitev.
Toda: vladajoča tehnika mora postati bitno sredstvo, ne zgolj SAMO-cilj.
NIČ je skozi raz-kritje biti, smisla kot RAZ-smisla, bistva kot evidence in eksistence sveta kot vzakonjene slučajnosti spoznan, čeprav ne dejansko spoznan, in »odstranjen«, čeprav ne dejansko odstranjen: nič kot »pravi« nič ostaja še vedno skrit.
Louis I Louis II Louis III Louis IV Louis V Louis VI Louis VII Louis VIII Louis IX Louis X (dit le Hutin) Louis XI Louis XII Louis XIII Louis XIV Louis XV Louis XVI Louis XVII et plus personne plus rien …
Horizont mišljenja IGRE omogoča ohranjanje »prave« biti, ohranitev sama pa ostaja ob novodobni vladi tehnike le na nivoju spoznavanja kot mišljenja in izrekanja. Dejanski pre-OBRAT je prestavljen v »bodočnost«. Njegovo izrekanje JE sedanjost.
Ha muerto allí la verdad Es tu paz lo que amamos, no tu máscara Hasta los ultimos confines del mundo Ilega el miedo
RAST človeka se začne s kartezijevim cogitom, ki kot tak pomeni začetek moderne znanosti: začetek izgubljanja in pozabljanja biti. Dejanska odtujitev stopa v človekovo odnos-nost sinhrono z rastjo subjekta. Človekova eksistenca nastopi kot osvobojena, toda bit se kljub temu ohranja na skrito-neskrit način: pri Descartesu kriterij resnice ostane v bogu (1).
Po Descartu se rast človeka stopenjsko nadaljuje, vendar se bit ohranja znotraj koncepta treh transcendentalnih idej. S Heglom se vprašanje kriterijev resničnosti rešuje v logičnih sh o vsem se odloča v »santa casa der Logik« Bit se tako zastavljeni miselni strukturi ohranja. Nič ni prisoten: nič kot »pravi« nič sploh še ni mogoč (2).
Drugi del pre-OBRNITVE, ki se začne z Marxom, nosi v sebi korenine in kal brezciljnega pogona; ničnost ničujočega NIČA, iracionalnost ničenja, nevarnost temeljne izničitve vsega enkratnega in neponovljivega: generičnega bitja. Razsežnost niča in biti, ki je bila v metafizični konstrukcij Descartes—Heglovega tipa prisotna na skritoohranjujoč način, se z Marxovo pre-obrnitvijo v celoti izgubi. STVARNA odtujitev kot IZGUBA biti prerašča v grozečo blodnjo novodobne tehnike. Dimenzija niča se zakrije ob človekovem zmagoslavju »nad mrtvim bogom«. Odpre se pot »znanstvenemu napredku«: ki ostaja na bivajočem kot bivajočem, brez-ciljnemu pogonu novodobne planetarne tehnike, ki spreminja in »predeluje« vse obstoječe, ki svet v njegovih temeljih pretvarja v totalno odtujeni, stehnizirani in zavtomatizirani svet. Zaradi postavljanja »navideznega« smisla, ki je utemeljen V človeku in ZA človeka, je dejanski smisel, ki ni niti v popolnem osmišljenju niti v popolnem RAZ-smišljenju bivanja, IZGUBLJEN. Ljudje kot osvobojeni in pobožanstveni ljudje, kot vse opredeljujoča in predelujoča bit. ki je kot taka identična z voljo-DO-MOČI, v sebi sebi odtujuje »wesentliche Kräfte« in jih kot taka fiksira v po-sebi opredeljeno brez-CILJno in BREZ-smiselno znanstveno-tehnično planetarno »predelovanje« zbira in totalitete bivajočega; le-ta postane opredeljujoče, po katerem so opredeljeni ljudje kot osvobojeni, a NEsvobodni. »Proletarjata XX. stoletja«, ki bi omogočal preraščanje in prevlado tehnične-odtujitve, dejansko NI (3). Prvi del pre-OBRATA pomeni Heideggrova obuditev pozabljane in pozabljene biti, razjasnitev bistvene razsežnosti biti: najEKSISTENČNEJŠEGA bistva celote bivajočega (4).
Drugi del pre-OBRATA pomeni »mišljenje« IGRE, domišljanje igre in konsekvence tega domišljanja.
Igra: blodni principi slučajnosti, ki vlada znotraj prostora in časa sveta.
Igra. v kateri in po kateri je igrana bit vsega obstoječega. Raz-PORNOST mišljenja je prisotna skozi celotno novodobno filozofijo.
Raz-PORNOST mišljenja vlada znotraj postavitve novodobnega humanizma, dimenzija biti se zakriva in izgublja tem bolj, ker se v humanizmu Marxovega tipa, nastalega po dokončanju pre-obrnitve, »navidezno« ohranja dimenzija SMISLA. Z navidezno ohranitvijo smiselne, torej smotrne pozicije znanstveno-tehnične volje DO-MOČI: znanstveno-tehnične »predelave« totalitete bivajočega se »krhkost« biti ne raz-krije. Izgublja se bit kot taka: kot eksistenčna bivajočnost bivajočega, kot tudi »pravo«, se pravi temeljno in izvorno doumetje niča.
Temeljni pre-obrat v zgodovini evropskega mišljenja se je začel šele z »mišljenjem BITI« Martina Heideggra in se izvršuje v kozmološko-ontološko-ontičnem »mišljenju IGRE« E. Pinka, K. Axelosa, L. Heidemanna indr. (5).
Wo aber Gefahr ist, wächst Das Rettende auch
S Heideggrom se ontološko in ontično raz-preta: s tem je bil omogočen prvi del novodobnega pre-OBRATA. Ko je Heidegger pokazal na BIT, je bil prisiljen opozoriti tudi na problem tehnike, ki logično sledi iz Marx-Nietzschejevega dokončanja pre-obrnitve Descartes-Heglovega miselnega sveta: iz Marx-Nietzschejeve utemeljitve človeka kot človeka-volje-do-MOČI. Dimenzija TEHNIKE se v svoji celotni podobi RAZ-pre šele z »mišljenjem IGRE«. V neskritosti skritosti skritega, v raz-kritju resnice biti se raz-OD-krije bistvo eksistence, totalitete sveta, kakor tudi bistvo enkratnega in neponovljivega, na poseben način strukturiranega človeškega bit-ja.
Z raz-kritjem bistva postane neskrit smisel zgodovinskosti, kakor tudi prebivanje samega. Z raz-kritjem bistva se OD-stre in RAZ-pre smisel zgodovine. Neskritost smisla biti omogoča raz-PRTJE in osvetlitev temeljnega filozofskega vpraševanja. RAZ-skritost biti pomeni torej osvetlitev bistva sveta, je torej raz-PRTJE smisla zgodovine kot dogajanja človeškega generičnega bitja.
Uganka filozofije in zgodovine se po temeljnem novodobnem OBRATU razpre, vendar ne rudi raz-REŠI. Rešitev je možna le znotraj pravilnega razumetja in doumetja horizonta tehnike, ki je kot taka: kot brez-CILJNI pogon, zgolj »goli Treibung«: SAMO-CILJ. Vladajoča tehnika, ki odtujuje in iz-nič-uje, je uteleševanje absolutne moči, ter hkrati bogastvo vsebine tega sveta; novodobna tehnika »vlada« producente in agente lastne postavitve: humanističnega človeka kot človeka-volje-do-moči.
Bistvo človeka je v njegovem bivanju: bivanje je resnica in neskritost človekove eksistence. Iz neskritosti bistva se nam RAZ-krije cilj eksistentnega in eksistirujočega. Smisel je kot tak določljiv le z ozirom na CILJ. Neskritost cilja pa nam je dostopna zgolj iz RAZ-kritja bistva. Metafizična in humanistična teza o človekovi »posvečenosti SMISLU« je fiktivna. Prav zaradi te fiktivnosti raz-kritje bistva prejme značaj tragičnosti. Tragedija ni v BISTVU in njegovem raz-kritju, tragedija sega v korenine človekovega fiktivnega fiksiranja prividnega bistva, ki izhaja iz metafizičnega stremljenja po spoznanju zaključene celote. Tragedija je v človekovi samo-PREVARI.
Potrebno je spoznati korenine svetovne blodnje, seči je treba prav v bistvo sveta. človekova želja in človekova strast hoče neodtuljivo bivanje. Spoznanje bistva sveta je sprejetje njegove NE-odložljivosti. Resnica sveta seže tako v nas s svojo neskritostjo. Za nas ni več niti tragična, niti radostna, ne smiselna, ne nesmiselna. Kot resnica sveta JE: s svojo prisotnostjo in dejanskostjo, s svojo vpričnostjo deluje na nas z močjo nečesa, kar je VREDNO živeti. Kajti, kaj nismo prav v imenu »neodtujlivega bivanja« hoteli premagati smrt?
SMISEL je »že od nekdaj« izgubljen: njegova prisotnost nikoli ni bila dejanska.
Človek ni prevladal NE-um sveta, ni segel v korenine in v IZVOR-nost umnosti prostora in časa sveta.
Filozofija kot teologija in teleologija se v planetarnem mišljenju IGRE, ki domišlja nevarnost »humanistične« volje-do-moči: nevarnost TEHNIKE, RAZPRE: raz-rešena je zveze z »odrešilnim« osmišljevanjem. Raz-veza spreminja filozofijo v raziskovanje, niti smiselno, še manj nesmiselno. Filozofija kot raziskovanje in raziskovanje kot filozofija se kot taka vrača v izvorne korenine temeljne-klasične opredelitve filozofije: filo - sofija , LJUBITI ZNANJE.
Spiele zielen Ziele fragen Fragen brechen Menschen warten Reiter fallen Ohne WARUM
