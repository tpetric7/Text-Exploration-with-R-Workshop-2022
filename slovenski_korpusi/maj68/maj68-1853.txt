nekje se zadere zvon
na vse pretege podobno je med hojo kozarec dežja v odgovoru zašita ladja trešči v lokomotivo
po cesti beži krava na drugi strani beži po cesti še ena krava
polnilci kolesarskih gum vrvohodci in mazalci ravnin laket pograbi vilice oko naskrivaj odstrani listek
obrv na brvi kuzla makes a telephone call
vrtnica za gubo nafta na lanskem sejmu bibisi in tebece romar batine za batino
fant z ralom v roki grenadir na merjascu dekle z vrčem na rami karta na karto kamen na kamnu oče na materi
pljunek z zamahom navzgor zaflekana odeja nato potres. moj polemični ton crknjen konj na glazuri crknjen konj pod glavo
jugovzhodni del polotoka so gube hrošč v telovniku prekriža nogo živčen kurd grizlja riž sladke koreninice na okroglih oknih na polotoku je obilo mesa
prozorna nalepka v širino nevaren zob v daljino tropa njih na krpi urejenih roževinastih dlani
na planoti se je vgnezdil pod bradavico sonca in jo trebil nad njenim žarom žroč kovinski kruh ljubeč vitke hrbtenice postane neskončno težak v višini kolen se pojavi ribja polt
ljubezenska puška in tilnik votline z enostavnimi zapahi trapast veter v smrdečih vodah kačast prstanec na basu brisača zleknjena v goltancu
črvivo meso v zvoniku radovedna zver na lestencu osamljen dih na plastiki izsušene kahle ob zidovih naoljen kazalec na šestici
v goratem svetu se kitajec ne naseli rad izdelovalec cevi neurejenost reke v obratni smeri natovorijo hrastov les
