izpulil sem klobučevinaste roge podivjanemu volu in zdivjalo je kot da bi mu žerjavico osedlal izžgal sem rodovitno sredico in žalil z otrdelim drobirjem zavil sem preko polja v goro bil sem kot zamaščeni oproda s sesirjenim srcem 10 s sekiro za klobukom
srečal sem poglavarja zahodnih panjev vosi sem mu drago prodal vesela sva se napotila navkljub vsemu zapodila sva se čez plot kot vihar krvav kravam sva vimena nategnila v silni naglici sva kotliče s prepotenim mlekom napojila vrata zacvilijo dekla vzdihne hlapec hlače išče 24 gospodar se iz postelje vali
izmeril sem prosti pad pod podbojem sem mornarski vozel zavozlal osti sem varil v trdečem siru pripravljal sem se na obiranje ribeza pomagal sem očetu na podstrešje s petrolejem sem stopnice podmazal 34 čakali smo naježeno mrcino
s pastirico sva brala pesmarico se ljudske modrosti 38 na pamet učila
kako silo storiti redovnici kako konje pritihotapiti k ljubici kako na veliki petek 43 s kolarjevim pomočnikom grešiti
pozabil sem začetno besedo zmešal rimo pohabil lepodonečo dolenjsko koračnico dekleta sem vabil na slamo govoril jim da bo grozdje letos kar samo v sode curljalo da bo mrak vse krave debele ožel da jih bo še preveč 53 da bo drevi kar sir na mizi
