bronasti odsevi sončnih poti napet jeklen kol je kakor let mrtve ptice kot dolgonogi pelikani se med travami sprehaja rastoče sonce med listjem visokih borovcev se pretaka kovinski zvok hladnih rezil lune vrhovi dreves so polni ptičjega molka padajoče sonce zapira utrujenost dneva odmev svetlobe je pekoč preproge zablod ubijajo mirnost našega bega vrnitev skozi vrata dreves nas ne more rešiti kajti na oni strani se vedno pojavlja puščava mehkoba molka me ni naučila molčati razlitost obal in nihanje strahu me je potegnila s seboj pogoltnila me je v zbeganosti vračanja tajil sem svojo slepoto in izgubljenost prostora let lastovk me je poučil o zmoti IN od takrat oznanjam konec brez ponovnega začetka odpovedal sem se verovanju danost jutra mi je nerazumljiva ležem na polje in sem kakor brodolomec v pesku na obalah dihanja od takrat me preganja prisotnost ubitega upanja IN nemožnost razodetja usode
