pojo zvonovi grad se trese most pada reka je krvava beseda že kar plava zapri vrata čevlje si obriši prepih mori rože v hiši je mrlič bil žlahte tvoje
Slovenec sem mati me je rodila ljubezen bo ubila barometer skoz dušo vidi dež vse zmoči v kopalnici vodo odtoči je mrlič bil žlahte tvoje
brez rok brez nog brez telesa bi umrla v ogledalo si se ozrla zajtrk spočne nove sporede nov dan nobena dana ura ni zaman je mrlič bil žlahte tvoje
koliko jih je brez strehe odeje žene pa svet nosi naslove matematiko podpira zvezde v kotu za mizo je družina zbrana v narodu in za narod sva priznana je mrlič bil žlahte tvoje
čas in ura sta v usedlini v potezah kartah skrita rumena nevarnost piha in se bliža vera v boga je v domu doma sam si pomagaj in bog da je mrlič bil žlahte tvoje
ofelija in marsikatera svetnica v vrtincu izginja hamlet in marsikateri junak svoje domače pobija bitka je vroča ubijajoča smrtna kri so packe sred izpranega prta je mrlič bil žlahte tvoje
stoji stoji beli grad zaprtih oken zaprtih vrat vse vprek straši vse vprek beži kar živi da živi se potrpi je mrlič bil žlahte tvoje
