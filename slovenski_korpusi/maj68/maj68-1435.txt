dedek s tresočo roko odtrga listek s koledarja hvala bog za ta dan reče jaz pa obrnem okrogli kamen v moji megleni dolini da pokaže svojo temno stran hvala dolina za ta kamen rečem obračam kamen za kamnom in rišem temne znake v belino meglene doline okroglih kamnov temne znake v belino meglene doline okroglih kamnov in ne slišim morja ki mi hoče nekaj povedati ko liže robove doline in čaka galebe ki jih ni ladje ki jih ni blodeče mornarje ki jih ne bo ker ne vedo za dolino in jim zvezde nočejo pokazati poti do nje ker je to moja dolina ker jaz prevračam kamne v njej ker jaz rišem temna znamenja v belino meglene doline ker je to moja dolina ki je ne zapustim ker hočem celo popisati s temnimi znaki da bom jaz povedal morju pravljico ki je še ne pozna kot jaz ne poznam njegove
