Skozi razpoko sonca čutim kipenje svetlobe Ritem zapuščenih senc je kakor zven udarjanja valov ob obale ponovno izkopanih doživetij
Kot kip je podoba izgovorjenih besed pred ogledalom sanj
Upognjenost jutra je neogibnost molčanja V podzavesti ponavljam besede zavesti
Odvečno mi je spoznanje utrujenih trav izmučenih sonc ter praznih in izsušenih jezer
Zaupal sem grozi korakov ki odhajajo ki se ne vračajo zagrebel se bom v strugo neplodnosti kajti razdeljenost na rojene IN tiste ki so prepuščeni brezupu časa je kakor ravnodušnost in obup praznine
upognjenost jutra je nabreklost vsakdanjosti Z razbitimi koraki z negibnostjo senc plovem nasproti sivini golote čez neizhojene vrtove krhkosti IN na poti me ponižujejo jate premaganih in obupanih bogov
upognjenost jutra so razrahljane vezi večnosti
upognjenost jutra
preganja me obsedenost dneva
Koščene besede prihajajo iz stisnjenih grl kakor prestreljene peruti lune
upognjenost jutra je okrutnost minevanja
Bedel sem v zaprtosti ozkih večerov
Znamenja prinesena na rokah jutra so mi bila nerazumljiva
Kot nasmeh njenih rok je beg sonca preko brezna dneva preko belih poti oblakov pozabiti ne morem Njene izsanjane prsi bomo natrli z lesketajočim pšeničnim zrnjem
upognjenost jutra je budnost umiranja
V razpotegnjenem kriku odhajam k svojemu izviru med drhtenje groze
pokrajina preplašenih ptic IN zakopanih obrazov
Odprtost molka in odmev svetlobe mi naznanja razprostrtost smrti vse to me vznemirja prerašča moj beg vse to povzroča v meni zbeganost besed pozabljenost zlomljenih senc
Zemlja je brez vonja če se poženeš v tolmun molka
upognjenost jutra
ostane mi le še čakanje nepotrebne praznine groze IN sunkovitost minevanja
upognjenost jutra
UPOGNJENOST JUTRA
1 žejni levi pijejo mesečino 2 VSE vse ptice so rekli
1 2 dane zajc
