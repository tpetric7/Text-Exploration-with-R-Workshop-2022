vse je že spoznano od globokega oranja do sončnih peg ki vplivajo na histerijo ljudskih množic vse od talinomida do tega da globoko zmrznjena živila mnogo izbube na vitaminih. za petnajst preparatov vem ki zmanjšujejo trenje med avtomobilskimi bati pričenši z LM, ki preprečujejo potenje nog in srbečico med prsti, ki pospešujejo rast las in odstranjajo mozolje. proučene so risbe petletnih imbecilov in luknje v zakonih, ves svet se zanima za brazilske šestorčke in za Wiener Festspiele in za umetno usnje in za novo pariško modo. ljudje se na veliko množijo in so ganjeni ko gledajo v kinu nesrečno ljubezen in jih tuja nesreča bolj zanima kot prizadene, premožnejši hodimo na morje. manj premožni pa ugotavljamo kako se pravzaprav nič v razvoju človeka (odkar je človek človek) še ni spremenilo.
