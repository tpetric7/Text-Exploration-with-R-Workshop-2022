zapuščam kolektiv ustvarjalcev nagnjen h kroničnemu poležavanju udarniško prekoračena mera običajnega spanja tisočletje bi bilo prekratko za mojo utrujenost preozko posteljo počitka globina sani nadzvočni izliv ko je telo mirno in tke tkanine golemu dekletu toplote še in še hočem toplote vroče sledi v uležani otroški strugi življenje v oknu pije kavo notorični agenti prisluškujejo moji odločitvi rojstvu kurbirskega intelektualca ki lega na oprane rjuhe vodno gospodarstvo in hladna ofelijina smrt dremavo spati v dimu umitega telesa debeli stric oblomov
