Govoril je: o posameznih kosteh, razkosanem srcu, svobodni ljubezni in aprilu, mesecu svojega rojstva.
Imel je: slonovsko kožo, obnašanje norca, kocine na bradi in kaverno na žepu.
Proučeval je: tujke v slovarju, ženske noge, stene v kavarni, sebe in časopise.
Živel je: od štipendije, fantazije, prijateljev in ljubezni.
Mislil je abstraktno, jedel konkretno in pil epidemično. Ko se je naveličal živeti, je pljunil na platno. Prodal je to stvar in zdaj je umetnik.
