Kar divje gledamo in hlastamo okrog. In ker ne moremo zmašiti celega bifteka v usta naenkrat, se ga besno lotimo in ga razparceliramo z nožem (hladnim orožjem); potem ga zmagoslavno pospravljamo. Tak je naš model prehrane ne glede na to, ali gre za biftek, ideologijo, zgodovino, svet v celoti. Divje in besno anatomiziranje je model, v katerem zauživamo naš kruhek vsakdanji.
Temu procesu potem nadevamo dve imeni: znanost oziroma estetika. Do trenutka, ko živi znanost kot znanost in estetika kot estetika, in ne znanost kot polaščanje, in ne estetika kot estetiziranje (to sta zadevi dveh še nižjih nivojev), je stvar globalno urejena, vendar pa nam ta globalnost ne ustreza. Nočemo razumeti, da znanost ni in ne more biti nič več kot znanost, da estetika ni in ne more biti nič več kakor estetika. Postavimo znanost nad znanost in tako znanost lebdi na oblakih naše naivnosti, ki se manifestira v našem samovoljnem dodajanju lastnosti znanosti, namreč, da znanost lahko razlaga stvari, ki jih pravzaprav ne more. Pa tudi estetiko povzdignemo nad estetiko in si jo pokorimo, iz čistega napuha, ker pač mislimo, da smo več kot estetika, podobno, kakor mislimo, da smo več kot znanost, pa
nismo, pri tem pa mislimo,
vpogledljivosti v živahne ak-
tivnosti sveta, stalne in mi-
rujoče spremembe, ki se nam
kaže. Da je zmeda še popolnejša, nekaj časa postavljamo znanost nad estetiko, pa spet estetiko nad znanost.
In ne glede na to, ali pa prav zaradi tega, ker imamo v rokah strašno in navidezno vsemogočno orodje (orožje), smo še vedno prestrašeni. Ljudi je strah povedati, kje je humanost in kje je ni. Vendar je humanost povsod, samo če jo lahko vidimo. Prav tako je ni nikjer, če je ne moremo videti. Če jo nekje vidimo, nekje pa ne, je to, kar vidimo, privid. Če je nekje ne vidimo, nekje pa jo, je to, kar ne vidimo, privid.
Nikomur ni treba metati kamenja, prav tako ni nikomur treba meditirati.
Včasih počasi, včasih pospešeno se gibamo skozi iracionalnost racionalnost iracionalnost racionalnost. To miganje skozi subsisteme je miganje z repom (miganje repa), Vendar se včasih pokažejo izskoki iz teh subsistemov. Sanje, deliriji, histerije, psihoze, halucinacije, čas vojne ali kuge so priškrtnjena vrata. Vendar pa se tak način vpogledovanja v svet zdi z mnogih stališč nevaren in grozljiv, vozni listek v deželo shizofrenije in maničnih depresij, v svet, ki je izven območja kontrole s strani nas samih in tem bolj iz območja kontrole s strani znanosti in estetike. Ko udari kuga, je ni mogoče ustaviti: traja, dokler se ne izzivi. Z izleta LSD ni hitre vrnitve. Vstopnice preglejte pri prevzemu, kasnejših reklamacij ne upoštevamo.
Tako prihajamo do empirične limite, ki se niti navidezno ne pokorava subsistemom. Znajdemo se goli, brez opore in brez kontrole, energija nas kar bombardira, vendar je ne moremo zgrabiti, kaj šele, da bi z njo manipulirali. Vendar so nekateri ljudje mnenja, da bi bilo to možno v območju kozmičnega modela. Tak model je popoln transmodel.
Vendar pa se notranje razodeva kot zunanje in zunanje kot notranje. Totalni kompleks se razodeva kot povratna vezava (feedback). Nič ni bolj jasno, kot to, da je totalni kompleks nekaj popolnoma drugega, in mnogo več, kot vsota subsistemov, ki se v najbolj fatalni radikalizaciji približuje totalnemu sistemu oziroma empirični limiti. Vendar pa ostajajo vrata zaprta in niti najglasnejše trkanje ali celo razbijanje po njih jih ne bo priskrtnilo niti za las.
In ravno za temi vrati se odpirajo novi pašniki možganov, mnogo rodovitnejši kakor oni, ki so na naši strani.
Avtor tega spisa odpira možnost za objavo svojih mnenj vsem smrtnikom in nesmrtnikom, ki slutijo, čutijo ali spoznavajo vsak dan bolj očito nezmožnost znanosti in estetike. Uradni naziv rubrike, kjer bi bili objavljeni prispevki na to in seveda njej sorodnim temam, je »Okult, mistika, histerije, kuga …«, čeprav je ta naziv dokaj neustrezen glede na konceptualno oznako tematike, ki ji je rubrika namenjena. Kakršnikoli predlogi v tej zvezi so zaželjeni. Predvsem so toplo dobrodošli opisi ali zapisi sanj, halucinacij, delirijev, pri-
dobivanja informacij preko
EPS, telepatskih komunika-
cij itd.
