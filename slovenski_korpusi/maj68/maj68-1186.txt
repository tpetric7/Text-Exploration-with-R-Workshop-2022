Šotor poldneva, črtala luči, v koordinatnem polju mehek sneg, v zrak vdeta dolga nit ptičje sledi, na nebu beli jutrovski nasmeh.
V felaciji stvari nabrekli čuti, senca na čelu, lesk v listju besed. V mirni samoti, z mislimi podpluti od disonanc razpenjeni septet.
V ušesu alkemija, v mrazu sol, zrcalno čista metrična oblika, v razum odlita neobstojna snov.
V vitraži časa miren zrel večer, prerezan vrat nikogaršnjega krika v tišini tehta svojo prazno smer.
