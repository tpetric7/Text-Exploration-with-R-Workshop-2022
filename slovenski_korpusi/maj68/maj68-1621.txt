Ob 10.30 sta se poročila Marijan Pungartnik in Boris Muževič (oba prvič poročena). Povedala sta, da gresta na poročno potovanje v Mestno galerijo.
Ob 11. uri so se v Mestni galeriji zbrali novinarji in nenovinarji. Pozvani so bili na diskusijo. Tako so novinarji in nenovinarji diskutirali, pili kavo in fotografirali. Dogajale so se zanimive stvari.
Novinarji in nenovinarji so stvari temeljito premislili, preden so jih izrekli. To je bil vzbudljiv trenutek.
Po vzbudljivem trenutku, ko so premišljali novinarji, je nastopil vzbudljiv trenutek, ko so premišljali razstavljavci OHO. Napeto so premišljali, se posvetovali in končno odgovarjali.
Konferenca ni bila taka kot so si jo zamišljali razstavljavci. Premalo je bilo provokacij.
OHO je razstavljal za primerjavo med OHO in jugoslovansko umetnostjo, za primerjavo med OHO in evropsko umetnostjo in za primerjavo med OHO in svetovno umetnostjo. Primerjava med OHO in jugoslovansko umetnostjo je tu, primerjava med OHO in evropsko umetnostjo je v MÜNCHENU, primerjava med OHO in svetovno umetnostjo je v NEW YORKU. Vse primerjave so tudi v Ljubljani.
Matjaž Hanžek
