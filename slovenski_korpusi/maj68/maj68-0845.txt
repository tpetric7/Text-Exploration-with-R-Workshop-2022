ubiti ne smeš nikar tega tako so delali skrivači danes pa je odprt dan no da saj veš kako v vedru vode vidiš vso luno in še sebe poleg ajdovih žgancev pa ni ker so jih pojedli bratje takšna je navada v veliki družini sorodstvo vselej poubija male tudi velika riba pa vrana pa oko pa en rog pa volkovi in sem tako srečen da bi molil eno roko izza mreže če ne bi štance tulile registrirano pesem brez konca in kraja za šestdeset tisoč od polne do polne lune kakor na piramide so se skalnate klade valile in je pel bič kakor poje beseda pa si nor če misliš da nisi in je najbolje crkniti da ne pogineš kar se mi gabi paberkovanje sodelavk za vence in šopke ko se že tako svetlika izza trizoba neka budilka kakor lipovo cvetje kakor samosamovski glas in vse vonja samo samo samo sebe nikar ne svojega psa v meni.
