kakšen eros? kakšen dom? vali se potrata, prst zemlje gozdovi, svetla para noči dim, površino morja imenujemo dim kdo se valja v kleti? kdo vzdržuje lakoto neba? kam bomo dali uhane, mlade poročnike, utrujene mornarje? kot bi svetloba sama opisala kako odtrgamo jabolko kako ga poduhamo, žival na preži kako tintni svinčniki, led zrcal z rok se spuščajo oblaki, kdo zapeljuje ogenj v noč? kdo ve za glino, viharje, nalaganje peči? čreda toplih lačnih kramarjev pisave teta, zbite v skupne prostore rož para! para seli duše, tkanine, prelamljanje skritih drsenj opice so lačne, kurirji so lačni darovi ližejo jermene, princip drhti leže bom grabil ribe, gore, suho barvo drobtin mečevalce, baročne kaskaderose, kolibe ust poglejte razrahljano vezje sveta, opite murne torbice iz jelenov, strašne otroke prerivanje v orbitah, propadanje nepreciznih leg tu so vratolomni skoki, v višinah strelci orlov sive rute, reke angelov, prebodene maline na zemlji ne pilimo plamenov, ne slutimo božjih hramov ne obračamo dlani na zemlji trepetamo, rušimo vode, hranimo dim v temi držimo roko nad lakoto sonca
