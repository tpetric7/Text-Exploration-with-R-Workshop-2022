o sonce ščit o vrtnica dišeče opne vzplamtele rože potniki v visokih svetlih avtobusih nad zemljo stebri, usta mehke gneče, drevo plamen zublja svobodno korakajočih raztresenih v gozdovih, sveta lava
o zastave verige navdušenih ljudi gosenice ki izrabljate priložnost toplega jesenskega dne ribe, popust na vlakih
o vsak stotak ki se razlije ki obišče pampe viadukte okorele okorelih streh svetišč vsak stotak zveni kot kruh, absolutno vsak pahljače skrite v prepadu da pretočijo kri vojaki ožarjeni in omamljeni od duha svobode pripravljeni na start
