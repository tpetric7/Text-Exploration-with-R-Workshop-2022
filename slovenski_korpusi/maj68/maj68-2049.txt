Svit se je v modrem zraku razprostrl. V nočeh trohnenje in od davnih dni z odtisi senc popisane oči. Obzorje kot privzdignjena obrv.
Na liniji ravnanja temni hribi, jate duš, v dihanju svetel prah. Črne pečke solza, milost v rokah in do prosojnosti zglajeni gibi.
Prelivanje totalov dneva in noči po površini. Za hrbtom mrtvih bela tektonika odsotnosti.
Algebra zvokov, odcvetelo listje in samostalniška zgoščenost zraka za rože zadnje skopo zatočišče.
