gasilci mimo špricajo vodo čez zid ob koncu ploščadi kjer je pepel giordana bruna sedemintridesettonske diesel lokomotive vozijo brez prestanka gora v daljavi je umetnina mojstra za lepenko upokojenega oficirja za zveze in konspiracijo noge si umiva tolpa soboslikarjev nekdo pretepa nekoga v zraku
živela je gospa ne-la bila je normalna gospodinja s frižiderjem z belo mizico za ličenje katere pokrov se vzdigne in se prikaže ogledalo
Metuljček cekinček, ti potepinček, kje si pa bil? Na uredništvu Problemov, črn frak sem na ritko dobil!
možu je odtrgalo glavo ob neki prometni nesreči ko se je vračal z ribolova njeno največje bogastvo (za katerega ni vedela) je bila kepica majhna kot tuberkulozni pljunek ki pa se je širila z brzino fantoma da je kmalu močno zahrkala in izdihnila kepico so ji izrezali in jo dali v epruveto kepica pa je bila zelo agresivna izrinila je zamašek in zavzela ostale epruvete in ibm računalnik je izračunal da je gospe ne-le že sedemnajst ton
al tu je fajn za našo kamuno k'je dabila merkator štacuno
pojavijo se trije tovariši prvemu gledajo kosti izpod obnošene obleke in ob vsakem premiku mu pade iz zelenega mesa črv pri padcu zarjuje kot človek drugi ni nagnit suh je in pozna se mu da si je opomogel od rahitisa šele s konzervami unre oči mu dirjajo naokoli pozna sofiste in poročen je mazohist in predvsem ima veliko številko noge kar mu onemogoča prosto gibanje poleg tega mu pa še smrdijo tretji je krojač in nenormalen za oba ostala jaha praznino okobal vzame vrv in se obesi na najbližjo vejo kraaaaaask
vrv se je strgala ostal je živ in zaradi tega vam ni treba s kompasom v lurd oglasite se mu z majhno razglednico in znamko z motivom lepe živali v barvah
