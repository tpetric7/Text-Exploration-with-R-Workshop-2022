zidar sem, svečenik prahu utrjen kot pošast, kot skorja kruha lokvanj sem, vojščak svetih dreves svetih sanj, kričim z angeli
grad sem, mrtva stena ladje prepeljujem, brodnik popotnikom o les! les! pridite čaplje, kri
pridite vrtnarji, luč zasij pridi razpeta roka, steklo modri vrtinci, pridi gladina veter drsenja bitij drugih polj
tu so pašniki požgani, lava vre pastirji čakajo, nestrpno topotajo s krili psi se vohajo, volčjaki tu stoji spomin, red, znamenja prihodnosti
