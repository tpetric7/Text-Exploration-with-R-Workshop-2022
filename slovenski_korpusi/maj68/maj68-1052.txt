kupujte dnevnik sveže novice polzela nogavice dodatek za upokojence paradiž za športnike intervjuji sporedi raznih radijskih postaj pikantne fotografije najbolj znanih ptičk
s platna roman o veliki ljubezni donalda in alice kriminalka perry mason posnetki s karnevala v rio de janeiru študentske demonstracije v berlinu komentar franza schulza novice iz sodnih dvoran peterica blagajnikov v priporu
in na zadnjih straneh poročilo o zločinskem umoru F. S. ki je na zverinski način pobil svojo družino 17. tega meseca ko se je vinjen vrnil domov odpuščen je bil iz službe zaradi pijančevanja in surovosti nad tehničnim direktorjem I. M.-om I. M. mu je rekel da je pijanec in da ljudje kot je F. S. ne spadajo v to podjetje in da ga predobro pozna iz NOB
potem je sel domov in najprej odsekal glavo šestletnemu I. S.-u s sekiro ki niti ni bila najbolj nabrušena in je zato pri svojem drugem sinu osemletnem A. S.-u uporabil dedov francoski bajonet sin je kot izgleda umrl šele pri štirinajstem vbodu svojo osemnajstletno duševno zaostalo hčerko R. S. je utopil v novem vodnjaku za katerega je prosil osemnajst let potem je eno uro čakal na svojo šestinpetdesetletno ženo B. S. in jo med glasnimi klici prasci prasci pribil na hlevska vrata
dnevnik dobite v vseh naših kioskih samo za 50 par po naročilu in predplačilu vam ga dobavimo že ob šestih zjutraj v posteljo berite uživajte sodelujte
