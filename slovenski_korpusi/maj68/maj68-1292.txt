o morje ti pozabljeni spermij na ognjišču sluzavega in pegastega suženj božje sopare porodna voda poniglavih celin pigment neskončne rane
moja dlan v tvoji zastava morilske druščine moje prakosti odete v tuniko tvojih avantur moje zenice zožene v spodrsljaj tvojih trapezov o morje o morje katedrala napihnjene golazni
čudeži v tvoji topi prostornini čebljanje ujetih žarkov v tvojem brizgajočem srcu in izmučene ptice v tvojem blaznem apetitu vse prav vse sem posadil jaz luskinasti vrtnar med svoje stopinje v svoj galop v držalo motike položene med hladne dlani potapljača
o morje o morje ti napaka v božji pošti ti zarjaveli znoj na mozaiku v grobniku nabuhlega semenja zadovoljni jedec plemenskih izvidnikov perverzni starec ki ob zori in mraku nagovarjaš sesirjen kamen k nečednostim o morje o morjevlažna mišica drvečega atleta
o morje ti si oče in mati muhast hermafrodit ljubimec hladnih znamenj na nebu in jaz sedim v krmilnici in donim o morje jaz izbljuvan otrok tvojih brezobličnih ust
