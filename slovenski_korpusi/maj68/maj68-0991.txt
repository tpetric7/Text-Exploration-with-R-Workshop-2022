Vsebina mojega telesa je enaka vsebini tvojega telesa – zato molčiva.
Molčiva. Besede sva si udomačila, oddvojila od deviških čred neukrotljivih misli.
V strahu, da poblaznijo v svojih tesnih kletkah, jih božava v mehkih belih rokavicah in v poznih nočnih urah jih odpirava s simboli, ki so znani le enemu izmed naju (tako kot v tovarnah atomskih orožij: vsak gumb je lahko življenje, vsaka ročica – neslutena katastrofa).
