kadar se mesec in sonce ljubita oralno vznikne v skorji temna votlina in zakadijo se sveče z antičnim profilom
v zraku vonj po božjem miru
ptice grčijo v sunkih črnobelega živad poležuje v ulomkih vnetje poljublja žanjice in kožnat stolpič ponuja hrbet mastnemu zraku
na zemljevidu izrisane aleje nabuhlih falusov golide suhih jezikov oblazinjene ozimnice oblaki želodcev stopnišča podbradkov
med razvejanim templjem in dvobrazdnim vodnjakom se udinja garderoba s paleto kavljev tlak naguban v odplako in atletske kvasovke molče sestavljajo številko na kožnatem površniku
sapnik nad tovarno bruha parin saten potna lipovina na repertoarju lovske družine tanka plast medu na roženicah javnih svetilkah
in kadar hlad na stežaj odpre svoja ledena usta da pogoltne topel gib družabnika zabrsti temna skorja v drvečo ogrlico vesolja
