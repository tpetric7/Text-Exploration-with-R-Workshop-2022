Star kmet se vrača s košnje po polju, pa pade noč in se zgubi. Tava in išče pravo pot do svoje domačije, pa je ne najde. Bliža se polnoč in kmetič postane utrujen. Vleže se sredi polja in počiva, misli pa se mu vračajo k njegovi kmetiji. Kmalu zaspi. Ko se zjutraj zbudi, vzame pipec in si odreže kos klobase. Ko se naje, vzame sekiro in torbico ter išče naprej. Po četrtem dnevu mu zmanjka hrane, zato si odreže kos stegna. Vid in sluh mu začneta pešati, on pa še vedno tiči v polju. Deseti dan si speče še drugo stegno, iz pšenice, ki je rasla povsod okoli, pa si pridobi košček kruha. Ker ne more več hoditi, sedi kar na tleh v žitu in kriči, da bi ga slišali s sosednje kmetije in bi ga prišli iskat. Ko ga po dveh mesecih le pridejo iskat, še komaj diha, tako se je izmučil. Naložijo ga v majhen voziček in ga odpeljejo na dom. Doma pripravijo škatlico iz lepenke, jo napolnijo s senom, v škatlico pa položijo kmetiča, da si odpočije od vsega gorja, ki ga je prestal. Čez nekaj dni se mu zdravje povrne, le nogi mu nista mogli zopet pognati, in počasi se začne debeliti. Nikoli več pa ga niso pustili kositi na polje.
