lovim jelena zvito se mu približam tiho med rogovjem tesna ju zmotim v mladem gabru nasmehnem se rad vidim spočetje in mislim na smrt
težak je moj korak težji od rabljevega strašnejši od mrtvečevega njegova okrvavljena glava poljublja pozlačen hrbet ubijalca
koliba je polna dima ko jem jelena usta zaplešejo zlobno ples podivjanosti in zakričijo krik poslednjega drgnjenja težkih rogov
puščica zapeljanosti ga je zvabila predaleč v jasnine travnika jem njegovo plodnost pijem njegovo poželjivost
premagam gospodarja in gospodar sem ljubimec napihnjene košute ki zasanjano grizlja cvetoče zelenilo materinske trdnosti
več pojem njega bolj je moja ponosnega in izgubljenega romea gospodarja izvira dvorjenja in moči in dirjajoče mesečine ki se kruši ob mladem gabru
pojedel sem jelena stojim na robu gozda krčevitost poroda me vabi in mami oklevam trenutek odločim še hitreje
zakoljem še mladiča grem visokemu vabljenju naproti globlje in globlje v gozd
