Prikriti galebji klic je nasajen na tolmun ustrojenega zraka Zlizana beseda otrplega jezika Kamnita jutra se spreminjajo v kužno valovanje glasov Glasni krči polnijo izvotleno pokrajino Negibno se zraščajo v zatišje prodne plime Zgib pernate črede teši zahrbtni lok slepega izvira poti Zasekane v praprotno prst Razmočeni odmevi topih udarcev se zažirajo v drget valujočih glasov
Lesketajoč vrtinec odbitih glasov Jeklo v izteku sončnega kota Zaraslo v zvok izumrlega semena
Ploskovita galebja rezila
Sprhnel strah izkopanih sledi se je naselil v tolmun srepih podob S hitrimi gibi galebjih kril je vzvalovila zahrbtna govorica gozda
Ostroge školjčne sipine
Nasilni topot naznanja beg majhnih obalnih ptičev Krvavi studenci na tilniku gibljivih ptičjih škorpijonov se vpijajo v preplet pogubne zasede Rumene galebje sledi dvigajo ilovnate stene poletja Molče se spuščajo peščene ujede Glasna pernata rezila se zajedajo v razsekane obrise tal Koščene igle so prepletene v udarec teme Zavrgli klic obalnih ptičev se odbija v ogrado zdrobljenega trzanja Greben otrdele naplavine ločuje odrezana galebja krila
Ubite ptice v razpoki globeli
Strup izkopanih ribjih oči
Zidovi razpadle svetlobe so se naselili v krog kamnitega strahu Izlizani studenci galebjih jezikov zapirajo pramene peščenega sonca Stisnjeni odmev rdečkastega prostora ubija preklano naročje strasti Zbegane sence negibnih ptičjih dlani se spreminjajo v nevidno razpoko zemlje V trzanje lepljivega zraka Topot razbičanih predmetov krči strugo zajetega udarca Oseka posušenega prostora
Drget kužnih pijavk razpada v kovinsko puščavo V voščene podobe obalnih ptic Zakrita dolina ubija izvir steklenega znamenja Slepe ptice so odletele Razjedene v toge oblike rečnega drevja se vraščajo v korenine spraskanih senc
Otekli zamehurjeni kuščarji levijo privid smrti V zatilju grčastega prostora strojijo izvir časa V uhojenih poteh suše kotijo jegulje strahu
Voščeni pajek pronica skozi razpoko ptičjega grla Negibni pajek ki se odriva v lastno sled
Izsek vrtljivih poti
OBLA STEKLOVINA ČASA
