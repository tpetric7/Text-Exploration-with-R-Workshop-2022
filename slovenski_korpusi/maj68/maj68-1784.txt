Provokacije so nedvomno ena izmed modernih in uspešnih oblik političnega boja nove levice, vendar najbrž ne proti resnično zavzetim ljudem v lastnih vrstah. Če jo že hočete posnemati, storite to vsaj ob primerni priložnosti, ne pa za smešenje in onemogočanje tistih v vodstvu Zveze študentov, ki se očitno žrtvujejo za našo organizacijo! Ali morda oni nimajo pravice do izobrazbe, potem, ko so žrtvovali dobršen del časa političnemu delu? Zlasti še, ko niso redki tisti, ki sta jim tako organizacija kot študij deveta skrb.
In še to: ste pozabili, da so novolevičarji tudi dovolj pogumni in ne ostajajo anonimni?
Daša Bole
