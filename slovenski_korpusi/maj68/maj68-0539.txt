Trdo stopajoč visok raven v bokih neprespan a znan vsem pesnikom s cest izpod blatnih mostov
verjamemo vanj a ne vemo kdo je ali jež nekam slabše kvalitete ali je vir zdravja tudi če nam pride nasproti (črnolas kakor je vzbuja povsod pozornost) se ne odkrijemo ne ponudimo roke v pozdrav delamo se kakor da ga ne vidimo a roke se nam tresejo koža postaja vlažna vročine oči plapolajoče nosnice
ko zvečer napišemo pesem (ne gre in ne gre nam iz glave) ji damo popolnoma nagonsko naslov smrt fašizmu svoboda mavgliju
