Le še nekaj dni nas loči od prvega aprila. Ali pa smo pomislili, tovariši, da letos slavimo njegovo 25-letnico? Petindvajsetletnico svobodnih prvih aprilov!
(Glasno odobravanje)
Spomnimo se zatorej ob tej priliki naših delovnih zmag, naših permanentnih presežkov in preseženih presežkov.
(Živahno odobravanje)
Četrt stoletja prvih aprilov, to je toliko kakor četrt stoletja sej, sestankov, zborovanj, kongresov in volitev.
(Ploskanje)
Petindvajsetletnica prvih aprilov je hkrati tudi petindvajsetletnica naših reformnih prizadevanj in reformnih uspehov.
(Burno ploskanje)
Naj tedaj živi prvi april, praznik jugoslovanskih narodov – politikov in gospodarstvenikov.
(Burno ploskanje in odobravanje)
