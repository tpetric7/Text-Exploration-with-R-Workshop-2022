Moli molitev Razmišljaj o soncu Ker žarki vse maj Prodirajo v tvoje telo
o da bi veter sam sebi svoj sam sebi tuj ne prenehal
saj ni da bi konji saj ni da bi zemlja rodila saj ni da bi janez se jutri oženil
o veter ki nam boš rodil pajčevine o veter ki si da misli spreminjajo mojo podobo o veter
sredi naših obrazov sredi naših dreves si zasadi svoj gozd
da bodo konji da bo zemlja rodila da se bo janez jutri oženil
ne pozabite: molitev se moli
–
na svojem travniku bom zasadil svoj gozd
če ga zažgeš te ubijem
zvečer se naseli v telesu razjeda spodjeda in ruši vezi
tkivo razpada
sam boš kriv ko umreš
vedel si nič nisi storil
–
iz daljav so prišli šli mimo nas
lep poskok lep nasmeh
in smrad iz gnojišč
trumoma v gosjem redu in vsak zase
tam daleč tam na robu
prodajajo
abcfhklmfvbrtzšpečxy562396vlž
tu zdaj stojim in vprašujem
a vendarle je gospa imela modre oči
