To je Tonček – razgrajač, razbijač in pretepač. Če ugleda mačko, psa, ju brezsrčno kamenja. Muči muhe, žabe, tice, a otroke ščiplje v lice. Še na mamico kriči, s korobačem ji grozi.
Pri vodnjaku žejen ves vodo pije velik pes. – Tonček ga uzre, zdrvi, da ga z bičem prepodi. Tiho se odzad prihuli, bije ga, da božec tuli. – Zdajci pes ga v nogo ugrizne, rdeča kri po zemlji brizne. Tonček bridko zakriči, zvije se in bič spusti. Pes pa, kakor da ni nič, jo odkuri – ustih bič.
