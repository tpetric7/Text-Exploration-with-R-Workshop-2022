nekoč sem razkoračen stal na kolovozu blatnem in razritem od neusmiljenega dežja mislil sem da sem odjezdil iz doline okroglih kamnov in jo pustil za seboj kopajočo se v blagodejno hladeči hladeči megli težko je preiti reko odjezditi in pustiti za seboj dolino okroglih kamnov in neizmerne sive pokrajine težko je vedeti da se ne vračaš več sedet na okrogle kamne v megleni dolini kjer noro upaš da se bo sin prismejal na svet težko je vedeti da se ne vračaš več v dolino preobračat okrogle kamne in iskat majhen košček sreče pod njimi čeprav si raniš roke in ga ne najdeš treba je imeti dolino okroglih kamnov
