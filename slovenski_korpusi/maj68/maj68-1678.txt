Zdaj vse pogosteje vrtam, kaj bi s tem, ko vselej, ko ležem k pisanju, dobim napad neizrekljive nedolžnostI, ljubečnosti: Npr.: Ko ležem, mislim, da mi ni pisati o ničemer drugem – kot o rožici. Rožica! To je tudi novo. Kako nevarno je, resda, pisati o rožici. Kako kočljivo. Pa, ali zdaj končno le sem zmazek zmazani, ali to še nisem? Pa, ali to, kar tudi semkaj pišem, ni dovoljšen dokaz moje zmazanosti? Hajde u pičku materinu. Jaz vzamem suhe hrane za dan dva, polotim se koraka in koraka, stopim ob reki noter v globočine Kvarte Kvarta, moja rodna Kvarta, ti moja domovina! Ali si, Kvarta? Pa pizda: zakaj mi gre te čase tako kurčevo na jok, prav na solze, ko vzamem papir in tinto v roke, da bi tvoril in rajal. Kurba majčina. Stopim pak v notranjščino ob temnozeleni reki. Ti reka, topla, mrzla reka. Pa jaz sem postal navaden mrtev mučafit; pa pizda mi blesava; pa zakaj zdaj cmerim.
