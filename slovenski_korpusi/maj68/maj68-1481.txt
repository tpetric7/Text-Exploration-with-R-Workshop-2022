Ko je Niko med velikimi počitnicami 1963 delal pri stanovanjskem servisu Ivan Cankar so barvali žlebove in snegobrane in Vili je rekel da na svojo staro skače z omare kot v škorenj in Lojz je prišel v ponedeljek zjutraj še malo pijan z neke veselice v Kungoti in je rekel da se mu hlače spredaj še vedno lepijo na stegna in Robi je pljunil in rekel k vragu pa takšen svet ko ti gre vse skoz šlic pivo in življenje nakar je mojster pri malici rekel da je njemu čisto vseeno če je kdo komunist ali Krist glavno da je pošten
