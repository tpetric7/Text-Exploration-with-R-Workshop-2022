Ko je pod strahovitimi vpadi barbarov propadlo rimsko cesarstvo, so se na temeljih razdirajoče civilizacije oblasti in svojine formirale nove skupine in strukture, ki so temeljile na starih vrednostnostih kozmosih kljub njihovi različni strukturi.
Zato so zagrgrala grla obešenih instalaterjev, mojstrov za namestistev svinčenih kadi. Izginilo je vonjanje po konjskem znoju in po oteklih tircoidah nosilcev manufakturnoga proizvajanja svinčenih kupic. Deklam so osteklenele vagine, vulkan se je zavlekel na ognjišče. Da bi razumeli, kaj je pravzaprav bil idejni nosilec v taki in tovrstni proizvodnji, moramo najprej razložiti proces in razmere dela, ipse proizvajanja svinčenih kadi in kopeli. PbS – svinčev barij, je sicer odličen amalgam, slab reagens. V novih pogojih dela, ko so se razširili odnosi proizvodnih odnosov, je bil torej nepotreben. Nepotrebnost se je zagrizla v naoljene nočne posode, vroče nočne podobe pa so izginjale pod kopiti bližajoče se zardele freske. Domorodci z iztrganimi kloakami so živčno grizljali uvožene Kurbe. Topljenje nagovorjenih zvonov zburka domišljijo plastičnih zadrg, obloženih s peresno lahkimi bledimi krastami.
Spužva se v tišini zavleče v Pelikan. Freska revolucije prevlada. Kaj delati? Mar se boriti proti čerem, mar le enkrat prebroditi viharje, kot roža, ki v jeseni obledi? Umreti, spati, mogoče sanjati, da, tu je kleč in tu bo naš odgovor. Naše gibanje kot prelom je enak prelomu eo ipse, torej prvobitnemu prelomu zarje v dobi barbarizma.
2
Bosonogi dvonožci, operjeni z izrabljenimi znojnicami, si v tišini nastajajočega jutra opašejo granatna jabolka, zadrejo v ledvice bronaste strdke, si nasadijo po prebavilih sveta semena, prepojena z znanimi znaki dednosti.
In isto je s študentskim gibanjem pri nas. Z istimi vrednostnimi merili lahko ocenjujemo in sodelujemo v njegovem krčnem porajanju. Kaj čakaš, paša, kaj stojiš, to vas zavzeti se bojiš? Takšno je vprašanje, ki se plazi iz dna pogojene strukture. Nekdo se ima bolje kot nekdaj: ali je nekaj kot pojem ali kot oseba. Akcijski odbori se proglašajo za, se skušajo imeti za zastopnika dvanajst tisoč študentov? To mu daje moralno upravičenost in zgodovinsko nujnost. Na drugi strani imamo drug fetiš: nujnost, ki je nošena po reprezentaciji dvajsetih milijonov Jugoslovanov. Kako uskladiti razmerja?
Vrzi si pest riža v goltanec z miniaturno zajemalko, tetovirano s panoramo neznanih mest!
Obuj klobučevino tvojih nasprotnikov s tihim zamahom!
Snami snažnega boga z ročaja tvoje težke legitimacije, izpiljene z znojem utrujenega vratarja!
Sedi za mizo in iztrgaj letnico tvojega prihoda v temo iz rok izdajalskega in prodanega lesa!
Ne verjemi koledarju!
Spravljaj sperme v kaščo naših skupnih interesov!
Nikoli ne sezi po orožju, ki ni zavarovano proti rji!
Pest drvečega sluza po mojih križiščih bi zamenjal za en sam pogled na materino maternico, ki me je vrgla v akvarij z nevidnim in nepočesanim kitom, žročim črepinje minulega okvira kletke.
Prodajam žile s strdki dedovih fotografij!
Hočem požirek travnika, da napoji uvelo grlo, da zada milostni udarec prepihu v mojem kadavru!
3
Mati osmih otrok pravi: mama, vleči me, vrzi me v nebo! Mama gleda. Oče meče. Otrok joče.
Kocbek bi zamenjal pest sluza za en sam pogled na materino maternico, kaj bi dal jaz za en pogled na Zlobca, Konca, Štrajna, Uleta, Mihevca, Počerfoko, Kugarfala, Greto, Jelo, Wilianso, Emersono, Gerdobo, Milana. Na Klancu? Dal bi tri poglede na Gojka Staniča. Dal bi osem pogledov na Vido Tomšič. Dal bi šestnajst pogledov na Vido Kraigher. In trideset pogledov na Edvarda Kardelja. In stodevet pogledov na nekoga. Nekdo ima eno ime, tu neizgovorljivo, Bog ima devetindevetdeset neizgovorljivih imen, šele stoto je tabu.
4
Utrujeni smo, utrujeni smo od zelenila prijateljevih vek. Podrti smo, podrti smo od zamaha znančevih nohtov, ne prebavljamo nobenih pretenj več. Danka je suha, prsti zaraščeni. Življenje se odigrava na principu mikroorganizma. Zvok je zatrt in svetloba konzervirana,
govornikova hrbtenica je zvarjena iz ključev.
Hodniki so ozvočeni,
nekdo pleska zadnje pedi črne barve in leno gleda na ostanke nezavestnih kazalcev zapestne budilke. Skupina prišlecev, ogrnjenih v kondomaste plašče, vprašuje po mlinu, da si osvežijo svoje cerebrospinalne ribnike.
Prsti so izurjeni, v ritmu napadajo senegalske odgovore. Drogovi zapuščeni.
Že dvajset let vlamljajo v zadruge
in kradejo insekticide.
V samopostrežbi
režim prepove prodajo galofaka.
Rog nemo tuli v opozorilo
grizljajočim organizmom zamaskiranim bunkerjem.
