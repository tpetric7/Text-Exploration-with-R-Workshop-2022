I.
mrak v poletju? gobe v poletju. v bohinju cvrči, putti zaminirajo roso
kje v obilicah? tam v obilicah. sklonjena glava, v žitu grob
kakšno pripovedovanje? takšno pripovedovanje. morje pljuska, v rokavu je zarisano prvo steblo
kam na kamnu? tam na kamnu. baberle umira, rue St. Jacques
moja zapoved? tvoja zapoved. konji peketajo in se ustavijo pred nočjo
kdaj watteau? zdaj watteau. ljubimo grozdje, na tračnicah derezine
kdo je propusten? sam je propusten. trkljajo se koralde, mariniran seks
most do neba? žito do neba. zapenjamo pas, vohamo benzin
voda iz skale? sol iz skale. poslušaj kako se plete, kako zavija, kako bedi
pršič pod smučine? veter pod smučine. izrabljamo božje sonce, slutimo les
