Je baritonist in na glasbeni šoli so mu nekateri profesorji prerokovali kariero Na produkciji ob koncu tretjega letnika je pel arijo Valentina in čeprav je stal v razkoraku je v višinah vibriral s celim telesom in ravnateljeva žena je imela na koncu solzne oči Takrat smo pri Tomažinovih vadili za Zlatega mrlička ampak z muziko nikoli ni bilo nič Pravzaprav je bil samo neki blues ki pa ga je ob razpisu za popevko Katedre predelal v štiričetrtinski takt s spremljavo v osminkah in popevka se je od dvajsetih plasirala v finale Takrat je bila v osmem razredu gimnazije in preden sta se poročila jo je oče namlatil do krvi Potem sta se poročila v cerkvi Marije Magdalene kjer je včasih bil za ministranta toda prvič sta spala skupaj že pol leta prej Potem je sicer napisal tudi prvo dejanje in medigro Idealne tajnice ki bi naj bila jazz opera v treh dejanjih to pa je bil tudi konec z Georgeom Gershwinom dve Zdaj poje v opernem zboru Pravzaprav trenutno poje Figara v Seviljskem brivcu in po vsaki predstavi ga pred garderobo čaka polno žensk in žena in zato se lahko samo podpisuje v gledališke liste in beležke Drugače pa mora pustiti ženske pri miru Žena namreč ne sme več dobiti otroka ker se ji je pri drugem porodu raztrgala maternica
