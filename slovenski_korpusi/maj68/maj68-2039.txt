Najraje je brskal po smetiščih.
Pot v mesto. Izvijač. Otroške igrače. F. se je preselil v novo stanovanje. Ni dobil vabila. S. je odšla na smučarski tečaj. Doma je bila samo podnajemnica. D. gre v soboto in nedeljo na babičino in dedovo zlato poroko. S seboj bo vzela sina, ki ima rad pse in mucke. Poslal mi je po telefonu poljubček. Rekel sem: Kaj pa mamica. Mi bo tudi ona dala poljubček. Jaz ne dajem po telefonu, je odvrnila in še lahko noč. V. gre tudi ob koncu tedna domov, obiskala bo strica, ki ima nekje ob Savi čebelnjak. V soboto bo pri njih zabava. Ali jo bo kdo položil. Tako bi že hodila okoli, je dejala, ko je gledala film in gospode z njihovimi gospemi in ljubicami v avtomobilih. Saj si bila že veliko okoli. Ja, hodila sem po svetu s prazno ritjo. Rit ti lahko hitro napolnim, se je posmehnil. To so bile slike, je pripovedovala. To bi se smejali, če bi jih poznali. Spodaj pod vasjo, ob cesti, ki vodi mimo pokopališča, je bilo v potoku vedno polno drekov. Sedaj tam ni več tako lepo, ko ni drekov. Ugibala sem, čigavi so. Od ribičev. Od delavcev. Dež jih je vse odplaknil v morje. Hodili smo v grižo po drva. Če nas je dobil paznik, nam je vse pobral. Kaj naj počnem doma. Hodila boš na Rožnik po drva. Najprej se je poročila z Amerikancem, pa z njim ni imela otrok. Potem je vzela Avstralca. Ločila sta se. Zopet ni imela otrok. Naj poizkusi z Bosancem. Vse najboljše, gospa. Vse najboljše za šestdesetletnico. Pravzaprav bi moral reči moje sožalje. Potem so večerjali. Planili so nad pečenko kot volkovi. Šel sem na balkon. Ta male nisem videla že šest mesecev. Spodmaknili so dilo in padel je v lužo. Tega ne bi smeli storiti. Sedaj bo prišel čist izza hriba. Ja, vidiš, kaj sem ti rekel. Ti že veš. Druga slika. Jejte, jejte, dober tek, boste tudi vi večerjali. Ne, ne, hvala lepa.
Najbolj je cenil smetišče, ki je ležalo na pol poti med šolo in reko, za podrtijami drvarjevega dvorišča. Plevel je poganjal metre visoko iz kupov odpadkov, ki so tam ležali že leta in jih je ponekod že prekrila zemlja. To niso bile smeti, temveč še dobro ohranjeni kovinski predmeti, posode, gume, steklenina, deli vozil in strojev. Zbiral je koščke pisanega stekla in strokovnjaško ocenjeval odtenke neba, ki so se lesketali v teh zapuščenih drobcih, ki so mahoma oživeli, ko si jih približal očesu, lahko si skozi njih stopal po površini sonca, ki se je spremenilo v pisano žogo, v lebdeč napihnjen balonček, po katerem so se prevračale čete nasmejanih velikanov in bela jadra na neskončnem morju. To so bila jadra, ki so nosila vitke jambore sedaj po gladini, sedaj so jih dvignila v nebo, bila so zlato obrobljena kot plašč vikinške kraljice, potem ko je za hip odmaknil stekelce, se je spustil na oči žameten, topel zastor, nebo se je razpustilo kot bi stekel po stopnicah in krogle se je rahlo dotaknil z roko, odmaknila se je in zopet je postavil drugačno stekelce k očesu. Tisoče vitkih postav se mu je priklanjalo, tisoče zalih deklet se je igralo z njim in si ga podajalo v naročje, smejal se je in jih lovil za roke, dotaknil se jih je za lice, sedaj mu je bila všeč ta, sedaj ona, vse so bile lepe, vse so ga vabile, potem pa je naenkrat zrasel, odmaknile so se, obstal je, vse postave so se združile v eno, ki jo je tako dobro poznal, in tisti hip, ko je hotel seči po njej, se je razbežala v žarke toplih barv. Bila je toplota, brez katere se bi spremenil v kamen, tako pa je njegova prisotnost grela in dihala z vsemi predmeti, po katerih se je plešoč prebijal. Glasov tu ni slišal, le kadar je zasukal steklo, je zaslišal let čebele in nato je naenkrat razločil njen glas, ki se je prelil v modro, v zeleno, in se sestavil v boke, ki so nihali kot struna violine, drobci so se iskali s piskajočimi glasovi in z vriskom zazveneli, kadar so se dotaknili kamna, odkrival je smeh v na pol razpadlih konzervnih škatlah in votlo klokotanje v orumenelih novcih. Le starih oblek ni maral. Stare obleke so bile sluzaste, zdelo se mu je, da pod njimi leže mrtveci, ki se bodo pognali za njim. Takrat se je tako bal mrtvecev in teme. Zato je iskal glasov svetlih barv, ki so jih dihali drobci stekla in tišina ogromnih strojev, ki so se kot ptice spustile na gladino in počivale s podvihanimi perutmi. Bile so kot spuščene srebrnkaste jate, ki so se nalagale v nebo in puščale za seboj svilene meglice in drgetanje. Teh obkrušenih kozarcev so se še držali robovi ustnic, na majavih sedežih so prihajali ljudje in ga spraševali, če so se že kdaj srečali. Natočil je vino v posodo in zaprl vrata omare. Ogromne opeke so bile visoke kot hiše, kovanec je zvenel v istem tonu in je vselej priskakljal k njemu, kadar je zavrtel kolesje stareu re. Košček lesa so obgrizle podgane, v zapuščeno kletko so prihajali murni. Vsi ti predmeti so govorili s človeškimi glasovi. Vsak je vedno znova povedal svojo zgodbo in vedno so bili žalostni, kadar so se ločili. Tam je bil on sam, tudi ptice se niso spuščale na smetišče, ker ljudje hrane niso odmetavali. On pa je vedno zamujal kosilo, ker je predolgo ostal na smetišču in mati se je vedno jezila. To ni bilo edino smetišče, ki ga je poznal. V starem delu mesta je bilo še veliko smetišč, veliko zapuščenih podstrešij, založenih drvarnic, in potemnelih stanovanj. V stanovanjih ga je vedno motila umazanija. Na stenah. V omarah. Na stopniščih. Po zapuščenih vrtovih na grajskem pobočju. Vedno je čakal, da se mu bo kdo nasmehnil, tam na smetišču pa ni pogrešal nikogar, vseeno mu je bilo, če ga hvalijo ali če se jeze. Drugo smetišče je bilo na grajskem pobočju, zgoraj za platano in kamenito mizo, nad parkom je bilo strmo pobočje, s potkami, ki so se kačasto pletle navzgor. Nad gozdom so bile utrdbe in topovi. Vse pobočje pa je bilo pokrito s smodnikom. S kvadratastimi ploščicami, ki so bile zakopane v zemljo. Delali so kot težki, neutrudno kot mravlje so ure in ure rahljali prst, ped za pedjo pobočja in nabirali rjavkaste ploščice ali pa testeninaste parklje. Smodnik je imel kiselkast, dražljiv okus, gorel pa je z jeznim, sikajočim plamenom in se včasih sunkovito pognal za njimi, da so se oddahnili, ko je izginil z belkastim puhom. Pralni topovski tulci. Puškini naboji. Doli na dvorišču za drvarnicami se je splazil v skladišče obrtnika, ki je delal okrasne kovinske predmete. To je bilo bolj vznemirljivo, ker bi ga lahko odkrili in morda bi ga tedaj imeli za tatu, čeprav ni hotel ničesar odnesti s seboj, temveč je prihajal sem samo zaradi dražečega občutka, da se nahaja v nedovoljenem prostoru in da bo lahko kaznovan bolj, kot bi si zaslužil. Potem pa je pozabil na svetlikast obraz lastnika delavnice, ki je imel plešo in drobni očesi, gledal prah, ki se je nabral na policah in vedel, da sem le poredko kdo zaide. Vrtel je številke starih telefonov in si ogledoval neznane aparate, ki so bili razvrščeni v vzornem redu na policah, kot da so tam od vselej. Ni se mogel premagati in odprl je veliko kartonasto škatlo, jasno je zazvenelo, odvil je mehak papir in našel v njem srebrnkaste, brušene snežinke, ki so se v mraku lesketale kot dragulji. Biseri. Biseri, je zašumelo v njem. Sedaj sem bogat, tako bogat, kot je bil poveljnik gusarske ladje. Ho, hoo. Vzel bom bisere s seboj. Zakopal je zaklad pod skrivenčenim drevesom za drvarnico. Še vedno je tam. Še vedno je tam. Nekoč ga pojdem poiskat, tudi v uti na grajskem pobočju je imel shranjene bisere, ki so se lesketali kot tisoč sonc, in lok, ki je streljal do oblakov in zvenel kot orgle. Ob prizidku med tovarno in vrtom je mož s pipo odmetaval na kup kipce iz keramike. Škrati. Sneguljčice. Cvetlični lončki. Palčki. Konji in srnice. Žgal jih je v veliki okrogli peči in jih potem metal na kup, v delavnici pa jih je razvrstil po policah. On pa je iskal na kupu kipce, našel je srnico brez noge, obkrušeno postavo, počen pepelnik, včasih je bilo tam kipov, da ni videl, kam z njimi in jih je shranjeval in odbiral v grmovju ob ograji ali pa najlepše nosil v uto za cvetlično hišo. V klet, ki je bila založena s sodi, pa se je spustil le za hip, da sta ga prevzela hlad in tesnoba po kosteh, nato pa je znova pohitel na sonce, se stisnil k drevesom in gledal sence, ki so pletle kot čebele svoje mreže med strehami in se nato stapljale ter se razhajale.
Že veliko let niso stanovali v starem delu mesta. Preselili so se v hišico sredi negovanih vrtov, kjer je bil tudi hrib v bližini in veliko še lepših hiš, kot je bila njihova. Kokoši. Žganje. Pes. Polži. Tudi pes se je sam velikokrat odpravil na izlet v stari del mesta, še veliko let potem, ko so se preselili, je ob sončnih popoldnevih hodil poleževat na staro dvorišče, na ploščad pred stopnicami, kjer je bil vhod v hišo, ležal je tam pet, deset minut, in se potem odpravil zopet domov. Šele čez veliko let se je pes odvadil teh sprehodov, potem ko je postal star in okoren. On pa se je še vedno ob popoldnevih odpravil iz hiše. Taval bi brez cilja, ako ne bi imel starih hiš ob reki, ozke ulice pod grajskim pobočjem in zapuščenih oknic, ter hiš, ki jih sploh ni bilo več, on pa jih je jasno videl, pripete na široki avtomobilski cesti, skozi stene so vozili avtomobili, na križišču se je igral s prijatelji, z dvorišč so ga klicali znanci, vsi so mu prihajali nasmejani naproti. Ko se je popoldan nekoliko odpočil, se je dvignil, oblekel ter odšel na cesto. Na ta trenutek, ko je odšel na cesto, je čakal ves dan, od trenutka, ko je zvečer ali pozno ponoči legel v posteljo, do prebujenja, ko je še nekaj trenutkov ležal v dremavici, zajtrka, in tistih ure, ko je prebral časopise in nato sedel za pisalno mizo, prelistal je strani, ki jih je napisal prejšnji dan, čakal, da napiše prvi stavek, nato pa pisal do kosila. Potem je bil naenkrat utrujen, kot da bi imel že sto let, zato je počival in nato šel na sprehod. Že leta ni imel več drugega veselja kot pot v staro mesto, ni vedel, kam se naj obrne in če se je kdaj zmenil z dekletom in je bil lep, sončen dan, sta šla prav tako na pot po reki navzgor, pod pisanimi hišami in pajčevinastimi vrbami. Hitro je zaprl vrtna vrata, stopil mimo gostilniškega okna, kjer so se v kuhinji prerivala dekleta v belih haljah in kratkih krilih, potopljene v soparico zamegljenega okna. Prečkal je križišče, ni bil razpoložen za dolge pogovore, zato je stopal hitro, pozdravljal znance in sosede, za hip je še okleval ali naj gre proti hribu, nato pa je zavil v nasprotno smer, šel je po poševni cesti do asfalta in ob samopostrežbi je prišel do proge.
Ogledoval si je obkrušene zidane, mrežaste in železne ograje in nove, komaj belkaste zgradbe z velikimi okni, dnevnimi sobami in garažami. Pomislil je, da bi lahko srečal kako dekle iz samopostrežbe, previdno stopal čez luže in že od daleč zagledal majhnega moža pred hišo, ki je stala tik ob cesti in bila vse do oken prevlečena z vlažnim, temnejšim obodom. Mož je prišel pred hišo v sami majici in puloverju in globoko dihal topel srak. Bil je eden najtoplejših popoldnevov v vsej dolgi zimi, ko se je zrak za nekaj hipov ogrel in je po dolgih tednih celo posijalo sonce. Če bi bil ves kurc, bi bil majhen, je nekoč dejal mali mož, ko mu je postavljal ploščice v kopalnico. Ogovoril je visoko dekle, ki je hitelo ob robu pločnika in vodilo na sprehod majhnega psa. Dobra, kaj, je dejal mali mož. Prinašal mu je mivko in cement, mali mož pa je ves čas neutrudno govoril o pintah in krvavih svečah. O ženskah, ki jih je nategnil s storžem ter o umazani posodi fine gospodove žene, o drekih in kozlanju na steni v gostilni, kjer so bili napisi iz dreka potegnjeni s prstom, ter o fantastičnih kurcih, dolgih trideset centimetrov. Vzel je v roke kladivce, s katerim je obtolkel ploščice in jih polagal na steno, nato pa položil ročaj kladivca na dlan ter dejal, da bi s takim komaj prišel do konca njegovi ženi. Iskati jo moram po gostilnah. Domov je vodila dedce. Prišel sem domov in odkril kupček cigaretnih ogorkov za zastorom ob oknu. Ona ni nikoli kadila takih cigaret. Do kraja je privijal ročico pri mopedu in divjal po cesti. Delal sem v nekem vajeniškem domu, stanoval sem tam en mesec, vsak dan sem položil drugo. A one ni več, ki je nekomu odrezala lulek, zaprli so jo. Rad je ležal v naslanjaču na dvorišču ali v nedeljah zjutraj ob osmih poslušal radijske igrice za otroke. Škrati. Palčki. Svinčniki. Korenje. Sveče. Kumarice. Vsi podolgovati predmeti so uporabni. Nekateri fukajo koze, krave med tem mirno prežvekujejo, ko jih porivaš, ponekod zaradi tega pocrkajo vse kokoši. Koze, te so specialiteta za fine ljudi. Dame uporabljajo pse. Bil je živa enciklopedija seksa.
– O, dober dan.
Ustavil se je. Mati mož je med tem, kar se nista videla, izgubil večino zob in ostal skoro brez las.
– Dobra ta, s katero ste govoril, dobre žene poznate.
– Ja, veliko hodim okoli. Ko delam po stanovanjih. In vi, še prost. V Ljubljani?
– Za enkrat še prost.
– Peč še dela.
– Kar v redu. Lani smo jo dali očistiti.
Iz hiše je prišel visok fant. – Moj sin. Trideset jih še ima. Črnolas. Doma je. Tudi on je še prost. Prekleto malo ti je podoben,
– Že tri leta je, kar je žena umrla. Da, spominjam se, se je obesila ali nekaj takega.
– Sedaj ste sam. Še vedno. Ušla je k sestri, potem ko je nekaj dni ni bilo domov. Iskal jo je povsod. Obadva sta ga srala. Nato jo je pretepel.
– Žena je najbolje za enkrat.
– Kakor se vzame.
– Vem za eno. Dejal sem ji. Vem za dobrega dedca. Pustila je moža. Dobila ga je v postelji s služkinjo. Pripelji ga, če je kaj večji kot ti. Fejst baba. Ker jest, če bi biu ceu kurc, bi biu mejhn.
– In vi, nič več?
– Veš, adijo lulek. Pijača in obstalo, če hočeš ji bom rekel. Mimo se je pripeljal brusač škarjic, zavit v usnjen jopič, pomahal je, in zavil proti bifeju. Mali mož je potegnil iz žepa olagumi. Razživel se je: Bil sem v trafiki, trafikantka mi je dejala: To kupi, po to pridejo dekleta za fante, študentke 3 za 45, sedeli smo v bifeju, dal sem ga v žep znancu, drugi dan ga je žena našla, pa po njem, kje si ga dobil, kaj boš z njim, kdo ti je to dal, srečal sem jo, pa mi je pripovedovala, kaj je našla, ali veste vi gospod kakšne svinjarije nosi moj mož domov, ali veste kaj je imel moj mož v žepu kako naj vem denarnico robec ali hodijo kakšne ženske v gostilno kaj je imel v žepu ali ste mu vi spustili v žep, nazadnje sem ji povedal. Poglej, je dejal, izrezek iz časopisa, če potrebujete pomoč, se vprašajte, kdaj ste nazadnje molili, našel sem oglas v časopisu, dal ga bom nekomu v žep. – Lepa hiša, tu čez cesto. – Petdeset milijonov. Tudi to so pozidali, dali so novo napeljavo in izolacijo. Pred hišo se je ustavil moder Ami S. Grem v bife je dejal mali mož pa mamico pozdravi.
Človek se utrudi roka se utrudi noga se utrudi oko se utrudi ptica se utrudi drevo se utrudi kamen se utrudi samo dokler se premikamo se ne utrudimo ptica zamahuje s krili dvignil je kozarec k ustnicam pomislil je da bi ga ubil jutri jutri jutri begajoči norec duh po zemlji duh po golem telesu duh po razkrajajočem se telesu sanje prerivanje svet vseh zvokov svet daljav svet časa vpet v misli drobci pesmi so kamni na poti časa na besedah ljudi nadela si je sveže perilo ustavila se je pred izložbo dim noči dim barskih svetil daljna mesta ničesar nam ni podarjeno ustvariti moramo okus trenutkov pozibavala se je z zadnjico ko je stopala navkreber robovi hlačk so se ji poznali skozi kombinežo stisnila je kolena mislila na neki pretekli trenutek porod je bil težak ne bom mogla več splaviti če bi imela tedaj strup bi ga izpila rekla sem mu ti me ne boš jebal kambiprišla če bi dala vsakemu ki me pogleda skozi kožo mesto je mirno ulice so mirne soba je mirna zid staro mesto konec obkrušeno zidovje akacije klop ponovimo še enkrat ta prizor gledala sta se skozi rešetke stegnila je roko kamera je rohnela nasmehnila se je bog z malo Bog z veliko začetnico prvo obhajilo prvi poljub škofovski trebuh prsi prvi strel prvi udarec prvi denar prva kletev prva noč razblinila se je kot udarec stopaj stopaj stopaj veter je s teboj pognal je stroj obrnil je ročico zarezalo je zaskelelo spodneslo ga je na ozki cesti ko se je prebudil mu je manjkalo pol glave kaj je dogajanje napetost kakšne dlake je imela tista zamorka držal je v rokah filmsko kamero oprl je roki ob prsi prislonil hladno kovino k čelu in pritisnil na sprožilo zdelo se mu je da so te hišice iz papirja PANORAMO JE TREBA VLEČI POČASI.
Stal je na severni strani hriba in gledal proti severu. Sonce mu je svetilo v hrbet. Hiše, stolpnice, trg, pokopališče, tovarna, železniška proga. Tam, kjer v nebo kipe planine, pokrite s sneženimi jajci. Sonce mu je svetilo v obraz. To svetlobo je imel najraje, ker je mislil, da se z njo dviga kvišku. Izginile so hiše, izginile so ceste, izginila drevesa, v tej svetlobi je videl prerez neskončnih trenutkov. Pričetek, ki je bil istočasno konec. Slišal je glasove, slišal klice, slišal smeh. Taval je po svetlobi nad koprenasto meglo, mesečina enkrat, dvakrat svetlomodro, enkrat, dvakrat oranž, vijolični travniki, resaste hišice, rumene besede, kakšne so rumene besede, takšne, ki te udarijo v obraz. Sedaj pa pesem, naj bo veseli veter, veseli veter. Vse je v trenutku izpuhtelo v nič, ostala so le ožgana okostja, železne trave na obrazu je imel gnojno krasto, nič ni videl, noga mu je ostala na koščku kože, vlekel jo je za seboj, nato je omagal, ljudje za rešetkami, ljudje v šlemih, ljudje za puškami, svet na konici meča najboljša je mercator kava. Po duši je bil pesnik, po mislih pokvarjenec, po svojih delih slabič. Imel je pred seboj cesto, cesto, po kateri je hodil vsak dan. Tam spodaj so živeli njegovi znanci, stari prijatelji, stali so vsak na svojem koncu kotline in si mahali, nato so kričali. Glasovi so trepetali v zraku kot škrjančki. Drugi so dolgo lebdeli in iznenada pljusknili na polje kot postovke. Tretji so skakali z drevesa na drevo kot kalini in žolne. Četrti so brskali po tleh kot vrabci ali čemeli na slemenu kot kosi ali golobi. Peti so bili drobni liščki, ki so tiho trkalina okna in jih ni nihče slišal. Bili so še skobci in kragulji. Bili so samotni žerjavi, ki so ure in ure jadrali tiho in visoko gladili zrak in se niso nikoli prenaglili. Bili so pahljačasti čižki in kričave šoje. Orle si lahko videl samo še v živalskem vrtu ali pa nagačene v muzeju. Vsi ti glasovi, ki so ptice, so letali na različnih višinah, nekateri v skupinah so močno utripali s krili. Bil je tu ves živalski svet glasov, v katerem je kot sredi labirinta odmevalo njegovo srce. Srce se je trudilo, da bi preglasilo vse te kričave ptičje jate, skušalo se je dvigniti z njimi in jih potegniti za seboj. Na klopeh so dekleta spodvihala krila, ko je hodil mimo. Cvilila so kot podgane, mendrale in jodlale. Nato so obrnile poglede v tla in tudi če jih je ves dan otipaval, niso dvignile pogleda. Dotiki so zvodeneli, bili so votli udarci. Tudi srce je postalo votlo. Na vrvici je peljal na sprehod nočno posodo. Okoli vratu je imel obešen miniaturni pralni stroj. Za uho je imel zataknjen kondom. Korakal je ob četi okostnjakov, ki so se norčavo ozirali po oknih, nato je preskočil jarek, v katerem so veličastno donele orgle. Vbrizgal si je v žilo mamilo in vzel tableto proti gripi. Bil je veličasten pogled, ko se je zrušilo letalo. On je skočil s padalom in tiho padal med vrtičke, kjer so iz greznic nosili drek in solato. Dvignil se je, stopil na okno, mogočno pogledal okoli, držal se je kot kralj, visok in vzravnan. Podaniki so se sklonili v tihi pobožnosti, v tihi sreči, ker so se znašli v njegovi bližini in so zadržali dih. On pa je zakričal, da je zadonelo po ulici in so ga slišali od sončnega vzhoda do zahoda: Solato jest, pa srat, pa spat. Ko se je dotaknil tal, je naredil preval naprej. Prekleta kurba, vso solato mi boš pohodil, je zavpil kralj. On pa je molčal, zložil padalo, katerega so se še držali koščki sinjega neba in kosmi oblakov, belih kot srebrnkasti prah in mehkih kot sneg. Nato je stopil iz vrta na cesto. Bravo, bravo, so ploskali mimoidoči. Takega kozlanja pa že dolgo ne, vse od zadnjega krokanja. Tam ga je čakal bronast zvon, prijatelj, ki je ukradel zvon, je držal v rokah smrkavega pamža. Vrata gostilne so bila še zaprta. Prijateljeva sestra se je dobro gonila. Zapuščena vrtna greda s sodom, v katerem so se kotili paglavci. Streha, na katero so mu vrgli kapo, ni se hotel tepsti, ker ga je bilo strah, da bo poražen. Mesar. Pek. Hromi izdelovalec parfumov. Tiskar. Čevljar. Gostilničar številka ena. Gostilničar številka dve. Gostilničar številka tri. Do koliko znate šteti. Pri gostilničarki se je ustavil. Ta je imela morda hčerko, ki je veliko lepša kot ona. Pred gostilno pri mostu so še vedno železne palice, ob katerih so privezovali konje. Ta cesta je bila nekoč zelo prometna. V hišah ob njej so stanovali revščina, alkoholiki in kriminal. Če je kdo koga kresnil ali pa če je katera komu dala, to še ni kriminal. Prosim vas. To je bila pizdarija. Meso so jedli samo nekajkrat na leto. Imeli so tudi gozd in žičnico. Hišna lastnica je ob alarmih nosila v klet kovček zlatnine in druge dragocenosti. Zakopala je kovček v premog. Imeli so pozimi ivje v sobi, stene so bile okrašene kot božično drevo. Kašljal je kot blazen. Imel je svetovni rekord v kašljanju. Ljudje so se spogledovali, kadar je pričel kašljati. Šlo mu je na kozlanje. Tudi ded je kašljal. Tudiočejekašljal. Jasno. Prišli so iz morja. Živeli so od pogledov na morje. Mislili in govorili so samo o morju. Govorili so v morju, v hiši ob morju, o hiši na hribu nad morjem, o hiši nad vinogradom ob morju, potem so govorili o bratih in sestrah, prijateljih in prijateljicah. Da, tudi ponoči so sanjali o morju. Sanjali so, govorili in kašljali. Med vojno je nekoč jedel pomaranče. Ded je vseeno dočakal devetdeset let, stara mati pa je kmalu umrla, imela je šibko srce in se je rada bahala s pohanjem. Videl je kako crkujejo ljudje v luknji okoli čudovitega Sredozemskega morja, kjer ni bilo nikoli ivja po stenah. Šla sem v službo, peljali so jih na kamionu na streljanje. Bili so štirje, ponosno so sprejeli svojo smrtno obsodbo, vedeli so čemu umirajo. Ko so jih peljali nazaj je iz kamiona tekla kri. Bili so v belih, lesenih krstah iz smrekovega lesa. Realizem je nekaj takega kot če gledaš na svet skozi ključavnico iz aviona, ki leti z nadzvočno hitrostjo. Potem so še drugi izmi. Prišle so tete in strici. Jemali so ga v naročje in ga božali ter hvalili kako je lep kako je priden pa kako uboga. Boš pomarančo. Boš konjička, Kužka Očka ti bo kupil kužka Da Šli bomo gledat kravice Tako rad ima kravice Mu Mu Kako je miren Kako je priden Zardeval je, kadar ga je kdo pogledal in pobegnil, kadar ga je hotel kdo vzeti v naročje. Oči je obračal v tla in zardeval. Jaz. Ti. On. Moral bi imeti brata. Ali bi hotel sestrico. Ne. Ne. Nočem sestrice. Stari oče za pečjo kurca goni si z roko hlapec pa kolesa maže dekla mu pa pizdo kaže. En, dva, tri, ti loviš. Uuuuuu. Stekel je po potki v park in jih pričel iskati. Direktor je bil v svoji sobi. Tisti dan je bil hudičevo nataknjen. Gotovo so ga preklofali na kakšni seji. Šli boste na službeno potovanje. Za en dan. V tisto zadrugo. Pripravili boste tečaj. Da. Da. Tovariš direktor. To ti je kavelj. Samo, da izginem za en dan iz pisarne. Vedno je pljunil. Vedno je pljunil, predno je stopil v pisarno.
Avtor, ki je pisal igro to. Pa-pa-pa-pa. V modernem ritmu. Iskal jih je v grmovju. Najprej je našel Putko, čeprav ji ni bilo tako ime, so ji pravili Putka. Bila je še vedno otrok, čeprav so govorili, da je stara že dvajset let, ona je vedno poznala le svet iger, na to je pomislil pozneje, ko sam že zdavnaj ni bil več otrok. Bila je nora, so govorili, toda vedno se je smejala, bila je ubogljiva in prijazna in nič večja kot oni. Potem je našel Jožeta. Ta se je najraje skril v očetovo delavnico pod slamo. Njegova starejša sestrica se je skrila veliko bolj potuhnjeno. Njo je iskal dalj časa in je bil vesel, ko jo je našel, vendar je ona že hodila v šolo. Najdalj je iskal malega Lumpa. On je bil najmlajši, toda živ in razposajen kot hudiček. Vedno se je spomnil nekaj novega. Skril se je tudi v dimnik, v kanal, stari ženi pod krilo, zlezel v tuje stanovanje ali se spravil v sod poln vode. Ko so bili znova vsi skupaj, se jim ni ljubilo več skrivati. – Pojdimo pod platano. Tišina parka jih je zmamila, da so se stisnili skupaj in se znašli še močneje povezani v celoto. Temne sence so se spustile na njih in jih hladile, ta dan so se že dovolj naigrali, vse igre, ki so jih poznali samo oni, so izčrpali do utrujenosti, nihče se ni upal predlagati kake nove igre, toda vsi so mislili na eno in se oddahnili, ko je nekdo rekel. – Putka, daj hlače dol. Ni bila vedno pri volji, včasih je to storila z razposajenostjo, in vsi so imeli to le za igro, za veselo šalo. Včasih, pa se je obotavljala in je storila le po dolgem prigovarjanju in potem so se vsi še dolgo čutili potlačene, da se niso upali spogledati in so se najraje kmalu razšli. Pokaži, kaj imaš pod krilom. Izzivalno, in nekoliko utrujeno se je nasmehnila, potuhnili so se v grmovju pod platano. – Pokaži prsi. Pri prsih se ni toliko obotavljala. Imela je drobno otroško postavo, a bujne, razvite prsi zrele ženske, ki jih je za hip privzdignila iz jopice in se zadovoljno nasmejala. Temne, nakodrane dlake, so ji prekrivale trebuh, za trenutek je ostala razgaljena, strmeli so v njo kot vkopani, čutili so rezko zadovoljstvo, odmaknili so se drug od drugega, še vedno bi strmeli v njo, pa je spustila krilo in se nasmejala, vsem je nekaj ležalo na duši, nekaj jih je obsedlo in najhuje je bilo to, da niso vedeli, kakšna tesnoba je v njih. Skoro jih je za hip postalo strah, toda ne tega, ker so vedeli, da so storili nekaj nedovoljenega, nekaj o čemer si niso nikoli drznili govoriti, in o čemer niso nikoli govorili niti odrasli, strah jih je bilo tistega, kar niso poznali niso vedeli kaj jih sili v to igro, ki je ni nihče prepovedal, pa so vedeli, da je grda in se ji niso mogli upreti, temveč so vedno samo čakali, da jo nekdo predlaga, in so čakali, da bo predlagal nekdo drug in ne oni, oni bodo potem samo gledali, bilo je nekaj, kar so imeli zapisano v duši kot beračev oguljen plašč, bili so majhni, pološčeni hudički, ki so nekaj skrivali drug pred drugim. – Pojdimo se naprej igrat, nikomur ni bilo do igre, vendar so se splazili na dvorišče in skušali čimprej pozabiti, s Putko pa so bili zelo prijazni in so jo imeli radi. Vsi po vrsti so jo imeli radi. Putko z otroško pametjo in telesom ter prozornim obrazom ter velikimi prsmi in temnim spolovilom. Ona je vedno ostala otrok. Ob reki si je naredil splav. Zvezal je tri debele deske in se z njimi vozil po plitvi vodi ob bregu, potem pa je zaveslal proti sredini struge, ko se je vračal, so vezi popustile in znašel se je v vodi, bila je plitva in z lahkoto je zlezel na breg. Tedaj, ko je bil že na varnem, tedaj ga je spreletel drget, kaj, kaj bi bilo, če bi vezi popustile samo nekaj trenutkov preje, vedel je, da je bila voda malo dalje od brega zelo globoka in videl je že veliko utopljencev, ki so jih zbežali na breg. Sušil se je na soncu na betonski pregradi ob bregu. Tisti dan so mu jih doma naložili, da je komaj hodil, vendar udarcev sploh ni čutil, temveč je bil še vedno nekje na prevoju med plitvim bregom in globino in v sanjah je krčevito trzal iz vode, ki se je vzpenjala k njemu in ga skušala odvleči za seboj. Potem pa je poslušal odmeva topov, ki so butali nad hišo, zgoraj na grajski planoti in piskajoče lete granat, ki so letele nekje nad streho. Naslednji dan s paradižniki obmetavali mimoidoče in zvonili na hišne zvonce ter potem pobegnili v gozd. Šli so ob kapelici, kjer so na klopi sedeli parčki, tam so obstali in dolgo molče gledali, pričakovali so, da se bo nekaj zgodilo, pa so le sloneli drug na drugega in se stiskali, šli so na rob hriba in gledali na nasprotno stran, kjer so pristajala v daljavi letala, tam so ostali zelo dolgo, ko se je zvečerilo, pa so se v teku vrnili domov in se na dvorišču domenili, kam pojdejo naslednji dan.
Napili so se piva. Z njim sta bila še bradač z rokavicami in šalom in njegov nekoliko premaknjeni prijatelj. Po cele dneve so hodili po ulicah nekega nemškega mesta in gledali cene v izložbah. Bradač je hotel kupiti rabljen motor, njegov prijatelj je pa silil naj kupi kake konzerve. – Najedli se bomo, ko pridemo domov, ali pa če dobimo delo. Spali so v betonski baraki, v ozkih celicah brez oken, kjer je zrak prihajal v sobo skozi lino v stropu. Na sosednjem dvorišču se je ob zapuščen koleselj naslonila visoka, močna ženska, upognila se je naprej in se z rokama uprla ob sedež. Stali so v vrsti in čakali. Prijemali so jo z rokami za prsi in ga zataknili od zadaj. Žena pa je spravljala denar v torbico, ki jo je imela pripeto za pasom. Ko je opravil, je prišel na vrsto drugi, ostal je še nekaj časa na dvorišču, potem je ženska naredila kraval. Nekdo ji je, medtem ko ga je imel notri, pobral iz torbice denar. Naslednji dan so dobili delo v skladišču cementa. Prenašali so vreče iz kamionov v skladišče. Dela v tovarni zdravil ni dobil, zato je sklenil, da pojde domov, saj so bili Nemci prav take pizde kot Angleži in Italijani, samo da na tiste ni smel niti pomisliti.
