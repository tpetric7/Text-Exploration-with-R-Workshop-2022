najprej je udaril izza nekih vej: zavil se je okoli pokončnih valjev, se obrnil v nasprotno smer ovoja, ga zajel še enkrat, se dvignil proti okrogli piramidi presekanega stožca, jo prevrtel, dvignil, jo padel, še enkrat dvignil, se zavil in previl navzdol v nasprotni smeri proti začetku, dobil menjano smer, se vrgel nazaj in slednjič razmnožil svoje veje in debla navzven: previl se je okoli listov, jih vlekel, nategoval, vabil, izvabljal, sesal vonje, jih pršil proti navzven. oblikoval začetek oblik, nastajal nekakšno zelenilo, sočil sok in brizgal vonj nekega zvoka navzven brez svoje smeri v smeri nastajajočih vej in listov izpod presekanega stožca piramide, ob valju izven z zvočnim vonjem ter me najprej udaril izza nekih vej s poznanim zvokom klica mojega imena.
II.
spremenil se je v zvok iz ust neke deklice pod nekim krilom pod sočenjem nekih vej in razločil moje ime skozi zvok njenih ust iz telesa, rok, nog, kože, krvi, soka, ob nekem razvejanem vejevju proti meni moje ime: zdrznil me je in obrnil proti sebi: izgovorjeni zvok mojega telesa proti njej. Očital me je ali poklical ali vabil ali opozarjal, upognil me je, me potisnil naprej, potem nazaj k meni, potem me obrnil proti izvoru prek svojega zvočenja nekega iz njenega telesa mojega imena. potegnil me je opozarjajoče prepoznanega sebi, me vrgel nazaj in potisnil proti svoji smeri s svojimi rokami njenega imena mojega zvočenja nekega najdenega imena.
potem sem bil srečen od nekega človeka za s svojim mladim mladičem svoje vrste med rokama, in sem bil pozdravljen od njega prek njegove poti proti meni. vrnil je zvočenje mojega telesa skoz usta naravnost proti njegovemu telesu s svojim mladičem med rokama in ga obrnil moj zvok malo pred njim v njegovega mladiča, ga lahko ovil z njim in ga zadušeče predušil in prezvočil.
mladič je spustil zvok v njegovo valovanje previjanja in ga prezvočil v moje telo in zvočenje je bilo opozarjajoče ali vabeče ali prepoznavajoče.
potem sem bil puščen od nekega človeka. od katerega sem bil srečen.
najprej jo udaril izza nekih vej: zavil je pokončni valj, ga obliznil, ga preoblikoval v neko poznano deblo, ga obliznil še enkrat, mu odpil nekoliko soka, ga natočil prek svoje poti v moje žrelo, še ponovno zavil valj nekega debla. mu vejasto oblikoval veje in izpriklical neko zelenkasto listje. pljunil vanj neko izsesano tekočino. valjasto prezvočil valjev vonj z zvokom mojega imena v mene, me zalil, zazvočil, brcnil, odgnal, potiskal, preganjal. izgnal. izbrisal z zvokom vonja mojega imena:
III
videti jo bilo, da Tisto okleva, da se ne more odločiti, da ne ve, kaj naj bi naredilo, da najde pravega odgovora: očitno je bilo, da si je zastavilo neko vprašanje, da razrešuje neki odnos: videti je bilo, da se nikakor ne bo moglo odločiti. videti jo bilo, da bo ostalo tam skoraj tako dolgo kot Drugo, da bo omagalo, da ne bo več vedelo, da se bo izgubilo; videti je bilo, da Tisto okleva, da ne more razrešiti svojega odnosa od Drugega, da Drugo k razrešitvi ne more doprinesti, je ne more pospešiti, odločiti: videti je bilo, da je Drugo povsem odvisno od Tistega.
Drugo se je nekoliko krčilo: razpelo se je navzgor proti nečemu neoprijemljivem, pogledalo navzdol proti svojim pričetkom, se nekoliko nagnilo na svojo levo, nato desno, pogledalo še enkrat navzdol in se dokončno zazrlo navzgor proti nečemu za Tisto neoprijemljivo. Potem se je spustilo v tek,
padlo je v tek, bilo je padeno v tečenje svoje tekočine: ni se razpustilo, vztrajno je sledilo svojo smer proti sebi, kjer se je obrnilo navzven do tja kot prej in nato znova in znova, dobivalo je svojo moč, vztrajnost, obliko, nikoli ni prešlo svoje meje. kljub temu jo je prešlo vsakokrat. dosledno in natančno vsakokrat. in to tako, da se je za nekoliko sebe potisnilo navzven, se malo razširilo, potem pa povzelo svojo staro smer in pot ter končalo tam, kjer je pričelo, vendar tako. da je tam znova pričelo: ni se zmenilo za Tisto. Tisto je še vedno ohranjalo svojo smer enakomernega vztrajajočega gibanja v istem prostoru in času. Tisto se ni oziralo nikamor, oziralo se je samo v Drugo: vztrajajoče si je ogledovalo v Drugem, v smeri in gibanju Drugega, ne da bi samo spremenilo svoj odnos:
III./a
Plazili sta se navpično lizajoče proti sebi: vonj je vonjal globoko pod površino ploskev pri sebi. spuščal se je, dvigoval, iskal izhodov. iskal razpustitve. iskal presekanje plitvine proti vrhu, na površje. proti razlivanju, proti razlitosti, proti vonljivosti hrapavo penastega, iskal je razpustitve:
dvigovali sta se vodoravno nase plazeče lizajoče, iskajoč izvorov površja proti pričetku vonljivosti in iskanja: plazili sta se čez ploskev proti sebi naravnost, postrani. počez, čez sebe. proti sebi navprek nazaj proti površju svoje površine dvignjenosti, valovanja:
padali sta nazaj proti vrhu svojega sočenja, proti izvoru iskanja: dvigovali sta se prek vonljivosti povrhnjice proti izgubljajoče rojevajočim premikom svojih delcev izven padanja proti dvigovanju: plazili sta se šezse proti sebi, čez vonljivost svojih padajočih delcev proti pričetku dvigovanja dvignjenega:
spuščali sta se v premikanje svojega premikanja. proti premičnosti gibanja, proti premikljivosti premikajočega, proti sebi navzven proti vonljivi vonljivosti povrhnjice dvigujoče navzven navznoter, proti plazenju, proti padanju, dvigovanju in plazenju:
drgnili sta svojo drgljivost prek sebe skozi sebe proti drugi nazaj, drgnili sta svojo spuščenost. padlost, dvignjenost in plazenost:
bili sta spuščeni: padli: plazeni: dvignjeni: vonjajoče vonljivi skoz sebe navzven proti sebi skozi tipljivost.
III.
Drugo jo nadaljevalo: vzpenjalo se je navzdol, kvišku postrani, postrani postrani, navpično. v nasprotno stran. na stran. na drugo stran nasproti te strani, se zavijalo, odvijalo. odnašalo. prinašalo. odpenjalo, zapenjalo. pripenjalo. napenjalo, razraščalo. preraščalo, ovijalo samo sebe Drugo. Dvigovalo je svojo navpičnost. usmerjalo svojo vodoravnost, izgubljalo svojo ukrivljenost, zapuščalo svojo odpadnost, prepuščalo svojo prepletenost. Razraščalo je svojo vonljivost, svojo prehranjenost, svojo razgibanost, svojo usmerjenost, svojo zapolnjenost, svojo pričakujočnost. svojo vzetost: razraščalo je svojo vonljivost. Tisto je še vedno ohranjalo svojo smer enakomernega vztrajajočega gibanja v istem prostoru in času. Vztrajajoče se je ogledovalo v Drugem, v smeri in gibanju Drugega.
Drugo je lovilo: lovilo je gibanje prozornega in nedotakljivega, kar je bilo povsod in se je premikalo in je ostajalo tam, kjer je bilo, ne da bi ostalo isto in tam: drugo je lovilo skozi svoje lovke neko svetlobo izza navzgor proti sebi: drugo jo lovilo čez svoje lovke gibljivost Drugega. lovilo je razsvetlobljenje skozi majhne kvadrate svojega premikanja v smeri navznoter. Drugo je lovilo: potem jo tisto nenadoma spremenilo smer svojega gibanja enakomernega v istem prostoru, stopilo v drug svoj čas nasproti proti Drugemu.
II.
potem sem bil poklican od neke ženske: bil sem poklican od neke ženske, ki je zvočila moje ime brez njegove poti in smeri, potem, sem bil še enkrat poklican od istega bitja, potem nekaj vprašan od nje iz njenega trebuha in potem še enkrat zvočen z mojim imenom brez poti v smeri njegovega razvejevanja,
potem sem bil izgnan iz trebuha neke iste ženske, bil sem vržen iz nje brez njegove smeri.
potem sem bil poklican sam od sebe skoz usta in telo nekega mladega bitja njihovih mladičev.
potem sem bil vržen sam iz svojega klicanja navzven proti smeri prazno razzvočenje.
I.
potem je udaril izza nekih drevesastih vej, politih z izsesanim zvokom mojega imena: sok vonja je bil oblikovan od njegovega daha in moje telo je izgubljalo smer svoje volje med njegovim zvočenim sokom smeri imena mojega telesa. potem se je razvejal proti razvejanim vejam, oblikoval oblike telesa valja in prisekanega stožca, izgubil svojo oblikovanost. se vrnil v začetek poti valjanja valja, se vrnil po nasprotni poti. raznosil vonj raznožja debel. razpel sok svojega zvoka imena prejšnjega telesa. me raztelesil in vrnil svojo smeri. soku in poti oblikujočega razvejevanja.
Lj., 28. 3. 1972
