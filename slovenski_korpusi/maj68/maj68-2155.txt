Prostor zapolnjujejo predmeti.
Čas zapolnjujejo dogodki.
Ugotavljamo strukturo dogodkov in predmetov.
Lastno postavljanje razmerij in vsebine prostora ter časa je manipulacija.
Raziskovalna manipulacija je eksperiment.
Kdor hoče ugotoviti reakcijo, mora začeti akcijo.
Zavestna akcija je eksperiment.
Načrtovana akcija je eksperiment.
Pripravljanje oddaje je eksperiment.
Vsaka radijska oddaja, ki hoče vključevati radijski medij kot subjekt, je eksperiment.
Oddaje so eksperimentalne samo v odnosu avtor – medij.
Kdor eksperimentira v odnosu medij – recipient, razširja eksperimentalni obseg medija.
S tega stališča predzadnja trditev ni veljavna.
Eksperiment je sleherna zavestna izraba medija. V zavest morajo biti vključene subjektivne možnosti medijev.
Kdor se vključuje v eksperiment, sodeluje v njem kot nujna povezanost vsebine in sheme.
Kdor se vključuje v eksperiment, je hkrati predmet in osebek dogodka.
Eksperiment je samodoločevanje.
Eksperiment se omejuje samo v ustvarjalnem obdobju.
Kadar eksperiment doživljamo, je to igra.
Kdor stopa ven iz ekspirementa, ga ruši, vendar ne ruši igre. Avtor mora predvideti rušenje. Samo tak eksperiment je učinkovit.
Eksperiment brez odstopanja je izvedba logičnega obrazca.
Logični obrazec ni noben eksperiment.
Logika je eksperiment samo v nastajanju. Izhaja iz izkustva. Se pravi, da je prvotno izkustvo. Izkustvo je dogajanje. Dogajanje je doživljanje. Kdor hoče doživeti, mora eksperimentirati. S tem se širi krog primarnega izkustva.
Znanje je pospeševalec in zaviralec poskusa. Kadar se spremeni v apriorno sodbo, zavira, kadar pa se postavi na stališče dvoma, pa pospešuje.
Kdor eksperimentira, je naiven.
Kdor eksperimentira, mora stalno vzpostavljati naiven odnos do svojih poskusov. Tako lahko ohranja avtonomijo igre.
Kdor hoče znotraj doživljanja eksperimenta vzpostavljati znanstveno determiniranost, je poskus izgubil.
