Kaj je tista vesela in svobodna stvar, ki nas omogoča v zatonu in žalosti, ki je brezbožna tudi takrat, ko gre za boga? To je nestrpnost. Nestrpnost je naš predpis, bandera naše osvoboditve, tisto, kar pride nenadoma z eksplozijo, kar pride z gromom, kar se začenja v temi. Svetloba. Nestrpnost je božanska spremljevalka granate. Z njo pričenjamo. Kajti, kdo si želi naroda, ki poje svoje osvobodilne himne tam, kjer je prostor samo za delovne pesmi, kdo je Hrvat zato, ker ni Srb in Slovenec? Kdo si želi veselih mimetičnih revolucij, v katerih se radostijo snažilke gor in dol po stopnicah fakultet, kdo si želi spalne vreče zato, ker potem ni več buržoazno zatrt, kdo si želi zjutraj biti agent in šef revolucionarne kulture in zvečer notoričen pijanec, komu se besedni zaklad manjša in manjša, dokler ne ostane jebiga in kure, kar zadostuje za vso njegovo bistveno komunikacijo in za vse bistvene revolucionarne spremembe, kdo si želi biti pristaš nove levice zato, da lahko svobodno fuka, kdo si želi hašiša zato, da lahko postane globok mislec, koga mika postati znan zato, ker je volonter svoje nesposobnosti, kdo si želi raje delati filme, ker je nepismen, kdo si želi mikrofona zato, da laže kriči, kdo rad piše o svetnikih tako, da pokaže svoje najglobje svetništvo, kdo bi imel rad orkester, sestavljen samo iz enega bobna, ker je sam bobnar, kdo rad dela gladovne stavke zato, ker ima pokvarjen želodec in čuti organski odpor do hrane, komu je homoseksualstvo ekstaza in zanos duha zato, ker mu drek diši slajše kot vaginalni duhovi, komu je narod ljubezen do kozolcev, ker je v mladosti moral spati na slami, komu ni mar petja, ker je gluhonem, kdo ima mater rad zato, ker ga je porinila iz venerinče cevi, kdo ima rad nove in nove revolucije, ker je bil vedno kontrarevolucionar?
Vse to vse to si želi nestrpnost. To je njeno pravo mesto, to je njena najčistejša luč. Nestrpnost je znamenje zdravja. Svetloba eksplozije posveti v temo.
Hodil po zemlji sem naši in gledal njen proletariat, ki je jedel čevapčiče. Zato pravim: proletariat, ta zavest materializma je utemeljen zdaj v čevapčičih. Kdo jih pripravlja? Znano parolo internacionalizma moramo času v primernost in čast zdaj globalno kritizirati tako, da gremo k njenim temeljem: proletarci vseh dežel, združite se, zdaj v: čevapčiči vseh dežel, združite se v maso. Kje je mesar, da ga zrežemo in pomešamo v meso?
Kje je mesar, ki nas je nasitil? Poiščimo ga v temi.
Lumerick o metamorfozi Prešernovih sonetov: IN SONETA JE MESO POSTALA
Prešeren znani nam pisec sonetov podedoval je priimek očetov da ga ohrani vtakne ga Ani ta vodenični kotilec sonetov
NESTRPNOST
Otvarjamo novo poglavje v tej slabokrvni zgodovini PROBLEMOV. NESTRPNOST. Pišejo vsi jezni in žalostni. Pošiljajo na PROBLEME: v oklepaju (za NESTRPNOSTI). To je lahko vse: recenzije, potopisi, pesmi, drame itd. Članki in hudobije, ki so potrebne, da posvetimo bogu v guzico. Samo, tovariši, roko na srce: poštenje je poštenje. Za čast gre.
