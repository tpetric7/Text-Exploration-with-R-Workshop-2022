Nazabaval si se. Najedel si se. Spi, demokrat!
Odrešena orodja pokajo po šivih, adrenalin se topi, sestrica ti srka sredico. Skrito med trohlimi listi. En par tišči skupaj pri kocinah, drugi se pase v mefitičnih glivicah.
Hladna kumara rešuje vene, da ne klicnejo v koprivu DTS. Nazabaval si se. Spi, demokrat!
Mir te ropa. (Spet se srečuješ s tistim politično kastriranim egom spred šestdesetih, ko ti je neki čudni blesav beli očka stresel fračo in bombe iz žepov in te nasuval v rit.)
Pijanost te ožame. In poezija te ožame. Če sploh kakšno pijanost, če sploh kakšno pesnjenje, potlej tisto, ki te grbanči v svoji mačkasti resnobi, ki te oborožuje s starimi v naivni nedolžnosti zgubljenimi bombami. Bombami. Bombami.
In naj trešči. Dokler te ne obrne na glavo in imaš nazaj svoj svobodni NE.
Ko ti tiščijo kol v nežne kamuflažne luknjice, kjer se stekajo umetno ločene žilice sanjsko resničnega bitja. Najprej pa je treba razčesniti tole čebulno kožico, ki se drži tvojih jajc.
