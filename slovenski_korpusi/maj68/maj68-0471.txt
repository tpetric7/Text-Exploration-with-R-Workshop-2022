People of the World look at these Flowers as if they were in a Dream. Rože so lepe. Delirij Rož izžareva radostno Ne-Vednost: ignorance or ignoreance. Žarenje razdajajočega JAZa (Ljubezen) prežema Svet Brez-mejno dopuščanje (ne-nasilnost) posamezni Reči, da je iz voljnosti razdanega JAZa čutena, hoče ta zadržani trenutek čutenja: v-stojnost drsečega gibanja, za-obsežena v opuščenosti zapadlega mirovanja. Večni Da vsemu raz-da časnost poteka brezčasnemu Prostora-Večnosti. Reči so lepe. Razkrije se pravo ime Volje do Volje: amor fati.
Novoveška voljna bitnost Dela se razpre iz zadržanosti, ki oblikuje (Hegel, ki te težnja k…, prehajanje samopretakanja danosti (»projekt«, »provokacija obstoječega«). Prehajajoče zapopadanje tvori bistvo Subjekta (Danes že nevrotična) po-Treba po Delu zadrži opuščenost vzdolžnega samo-prepuščanja (Ne-Dela): premočrtni napredek zmaga nad krožnim gibanjem. Ta oblikujoča zadranost se ob izteku Zahoda iz svojega prikrito izmikajočega bistva daje kot razprtost težnje k…, ki pa obenem že použivajoč zajame v slasti zaželeno (Volja do Moči): zenačenost (metafizično skušene) biti in nastajanja (večnosti v časnosti). Voljni pretok se iz v njem doslej zastrte bitnosti do-puščanja razpirajoč da-je kot samo-Volja blodnega Sveta: resnica je blodnja bogov (ale theia) kot v igri svetleči razpor Svetosti.
IGRA svetega razpre pri-vid Sveta. To, da je Svet pri-vid (sen), pomeni: JAZ sem moj Svet (Wittgenstein). JAZ se raz-Da drseči raz-prtosti čutečega Daja Svetosti. Ne-Dejavnost Kazanja odstre voljnost vse-zmožnosti (čudež), da je gib vselej že gib Rituala, zvok vselej že zvok Pesmi, Da vselej že Da Magije: Rože so čudež čudežev. To, kar zaznamo (kažemo) z organi čutil, je Orgija. Ves organizem je iz Prerojenja Telesa Orgazem pojočega Orfeja, ki razžareva hladno čistost skalovja. Ime tega žarenja imenuje EROS.
