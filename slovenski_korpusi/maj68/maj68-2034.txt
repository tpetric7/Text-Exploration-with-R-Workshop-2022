ko me prekrije mraz ko me prekrije modrikasti sij močvirja žabji mrest kukanje na poti mali princ odkrije belo konjsko čeljust zruši se skladovnica listja mravlje pričnejo znova graditi ovalne hodnike in kupolaste strehe vrč se prevrne in razbije
razdelimo si toploto ki so jo prinesli psi iz svojih gnezd pajek izpije roso na muhinem mehu starec reče ne in odkima odvežite tej ptici sporočilo glejte priletel je golob blaženi aratat
prinesite potniku pijače v konjušnici pijanci pretepajo konje en hec te drago košta šel bom in odgnal čredo s svetlega travnika nad hribi se pasejo ovčice bog gleda in dá suša in poplava strnišče
