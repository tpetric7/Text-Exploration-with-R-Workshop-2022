stopil sem v avditorij pomaziljen s spontanostjo skeleti so bili znanstveno bridki sem pa tja je kakšen duhovitež nekateri so pogrešili zobno protezo zamrmrali so mi v pozdrav
nekaj takega se je dozdevalo kot jagnje božje ki odjemlješ grehe sveta odpečatili so skrinjo za globoko zmrzovanje nekaj spokornic se je ročno sukalo dva siromaka sta si hukala v dušo desni neprištevnež je delil zakramente
klemen aleksandrinski preventivno izgine desni neprištevnež suvereno oznani copula carnalis fornicatoria
evgen v zanosu napreza tetivo potem se je udobrovoljil zaobšel je prvi breg in pokazal rumene rožice in napovedal deževje
povsem zbrano smo prisluškovali tožbo gilgameša za engidujem navijali smo zaradi nje odnosno hotnice prebil se je v finale potem je evgen v drugo napovedal deževje
po tistem je privil komunikacije po tistem smo prisostvovali projekciji evolucijskih filmov
moji najbližji so drastili želje božanski vzkliki so kulminirali z evgenom pod roko sva komentirala registrature so zakrknile žalne žare so kompostirale hipervitaminozo
engidu je smrtno zažarel njihove roke so se bojevale abriza je odkrila mehke dele svojega telesa cipitalne slasti so bile razglešene abriza je izgubila svojo bojevitost nikoli ni bila zmagovalka engidu razglaša pepelnično sredo bratsko je navezana na prijatelje
njeni mehki deli so čarobno glazirani trepet trstičja aranžiran v porcelanu sublimacija duhov v cilindrično gibkost potniki si prizadevajo z lupingi
deževje je povzročilo selekcijo oklicali smo se za zmagovalce abriza pripoveduje spomine zgodi se nekaj povsem nepričakovanega
zavesa opredeli prostor v dvoje čas se psihoanalizira za špansko steno odslej žvrgolijo le ptički
