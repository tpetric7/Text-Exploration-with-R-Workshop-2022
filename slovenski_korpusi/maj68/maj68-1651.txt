Mali maček zleze na mizo. Tam je kozarec limonade. Limonada je namenjena Jane Fondi. Jane Fonda bi v ponedeljek morala popiti tisti kozarec limonade. Ampak mali maček zleze na mizo.
Jane Fonda bi morala limonado popiti preko slamke (slamice). Od kod so vzeli to slamko OD KOD SO VZELI TO SLAMKO (SLAMICO)?
To se ne ve. Mogoče so jo vzeli iz slamnika. Lahko je tudi iz krovja stare kmečke hiše. Verjetno je lahko tudi, da so jo prinesli slamarji. No, od kod so li vzeli slamko (slamico), tega ne vemo.
ALI JE MOGOČE KJE KDO (KDO KJE), KI BI VEDEL, OD KOD SO VZELI SLAMKO (SLAMICO)? Ne, nikjer nobenega (nobenega nikjer) ni.
Mali maček zleze na mizo in se loti limonade. To mu ne uspeva najbolje. Predvidevati je, da je kozarec preozek za njegov gobček, slamke (slamice) pa ne zna uporabljati.
Mali maček pograbi z gobčkom slamko (slamico). Mali maček ne zna pravilno uporabljati slamke (slamice).
Maii maček potegne slamko (slamico) iz kozarca. Mali maček prevrne pri tem kozarec, pri tem prevrne kozarec. Potem skoči z mize, s sabo odnese slamko (slamico).
TAKO JE MALI MAČEK UPLENIL SLAMKO (SLAMICO).
Konj 14. avgusta 1969 (v italijanščini 14 agosto 1969) je rjave barve. Oblečen je v grivo svoje babice. Na sebi nima sedla, ampak samo vrven povodec. Miga z ušesi, mika ga seno.
Konj 14. avgusta 1969 gre iz sobe, kaže zobe.
Kavboj (cawboy) 14. avgusta 1939 ima na glavi klobuk drap barve. Oblečen je v svetloplavo srajco s prsnim žepkom na levi strani in svetlorjave levi's (za vse fante in dekleta).
Obut je v boots (škornje) (seveda). Ponaša se tudi s pasom.
Doma je v mestecu Salinas, Kalifornija, kjer imajo vsako leto vsakoletni rodeo.
Konj 14. avgusta spazi kavboja 14. avgusta 1969.
Kavboj 14. avgusta je spazen od konja 14. avgusta 1959.
A je že prepozno. Konj 14. avgusta 1959 prikopitlja h kavboju 14. avgusta 1969.
Konj 14. avgusta 1959 pokaže zobe.
Kavboj 14. avgusta 1969 pogleda pokazane zobe, pravi: »Že dolgo časa nisi nič zobal.« Potem ugrizne konja 14. avgusta 1959 v zgornjo ustnico.
Pozor, prihaja Gospa.
Sam Anwers si natakne klobuk. Potem si odstrani otroško ročico iz desnega ušesa. »Da bom bolje slišal,« pojasni Nolu Viscontiju.
Novost, pozor, Gospa.
Javanka Barbara pride v London. Tako Gospa. Stric Albert pravi: »Pod kožo izvolite Miss gole Jugoslavije.«
TI SI BARABIN, TI SI BUKVENCE.
Venceslav gleda skozi periskop. Venceslav si ogleduje dinamo.
Sam Anwers gleda skozi očala, v očalih se vidi podoba Nola Viscontija. »Ne govorite o mojem Jezusu,« reče Nol Visconti.
Famozna mladenka, svetlolasa in s Formoze, je pod kožo.
Stric Albert že greje naslednjo puško. Tako je pač z njim.
TOMAŽ KRALJ
