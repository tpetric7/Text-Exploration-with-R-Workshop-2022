pri čevljarju: obuto kopito
pri mesarju: sezut konj
čevljar popravlja čevlje pediker popravlja noge
čevljar je obut pediker mu ni kos
noga se poti čevelj je moker
na cesti dežuje v čevlju je suho
cokle so doma na Holandskem doma so cokle na podstrehi
hiša je pod streho noge so v kleti
čevelj je narejen po nogi noga je večja ali manjša
noga je narejena po čevlju čevelj je ravno pravšnji
čevlji Bonnie and Clyde so mi zelo všeč
levi in desni čevelj sta kakor Bonnie and Clyde
poezija o čevlju in poezija o nogi
predpostavlja čevelj in predpostavlja nogo
pohojena noga boli človeka
pohojen čevelj ne boli nikogar
