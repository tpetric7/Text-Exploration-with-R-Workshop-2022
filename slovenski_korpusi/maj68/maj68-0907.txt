Sprejeli so jih z molitvijo na ustnicah Z nenavadnimi glasovi
Z enakomernim topim ponavljanjem nesmiselnih besed
Na njihovih upognjenih Hrbtih ni bilo sledov utrujenosti
Njihove kretnje so bile čudaške Njihove besede nenaravne
Njihova hoja je bila hoja upognjenih starcev
Kratki odsekani gibi rok In utrujene sunkovite kretnje so izdajale njihovo nenarejenost Skrito usodnost njihovega odhajanja
Nepričakovan obup Zmedeni so se obračali proti zemlji Proti topolom na koncu polja
S suhimi starčevskimi dlanmi so bili naslonjeni na rjava debla košatih kostanjev Razbrazdane prsi so jim krasili rožnati amuleti
Okoli vratu so si obešali rdečkasto črne obredne vence
