Memphis – črna pika krvi, bela sraga polti –
King, Luther King – Martin Luther King …
Lazar – nekdo mi je iztaknil črno rožo iz srca!
Človekova kri je kakor strup vsega – kdor nosi v sebi mit posode dna, se zrcali v imenu raz dna razdna.
Vse obale so onemele v tvojem vzkriku, zlata dežela se je kopala v nemem ognju, otrpnila je pokrajina – osvabajajoča se, pod senco vsebarvnih lestencev, pred oltarjem duha …
Človekova volja izzveneva krč vsega, ker je življenje igra – črna kocka z belimi pikami, bela kocka s črnimi pikami in je visoka beseda kockanja!
Kazalci miru so z zvonenjem obstali v mrtvi točki – črna žalost ruje bela srca; kri vodeni. V drobovju večnosti je zrasla senca …
Človekova polt je izsredje duha –
višje od bosih nog in ožganega asfalta pod ledenim soncem, ker se nihče ne ozre v svoji misli, zakaj trhel tram stoji tam; ni vsak križ bandero svobode!
Tvoja poteza v beločrni mavrici spi, King, Luther King – Martin Luther iKng, vse do izspetja krvi …
Ti sam – brez meja!
Apostol svobode! Pastor m i r u – črni ČLOVEK ljubezni; to, samo to je pomembno, danes, jutri – vse1ej …
Malcolm X te je zvabil za seboj, postal si prvi poslednjim – s1ednji; kot Gandhi drugod, Kakor Lincoln, kakor Kennedy …
O – ekstremisti na pohodu!
Washington in Chicago bobnita, treseta se – drhtita; črna reka belo poplavlja, kri pa je rdeča kakor je trava zelena.
Field te ne odkupi z milijon dolarji, tvoji ideali so svetli – v rodno prst iztekli Atlanta ti izpija moči;
emancipacija polti!
Bolno seme človeka – Eric Starv Galt; velika žetev je na obzorju, mrači se – v rumeno veter vleče.
Zlati se!
Segregacija te je rodila v samoodboj, pastorja, baptista Alabame – kot požar visiš nad črnimi geti. Asfaltna džungla, kamniti bog; gori, vse gori vroče poletje … S tvojo smrtjo se rojevajo črni heloti!
Človek, sedaj – POHOD REVNIH,
interpunkcija usode: – Ebenezer. Le Blaiberg ve kako bije srce črnega človeka, Clive Haupt utripa zanj; brezupno upanje med stisko in pritiskom – LJUBEZEN biti. Kar si govoril – j e in ni še vsemu kraj.
Bistvo pomena veže brvi, ker so mostovi utonili v poplavo – v sotok val z valom drvi v mavrico tragike izprepleta
in res gre povsod čas k svojemu koncu!!!
