Do kraja vtisnjen v svet: gravura čutnosti, v molk zbran pomen in misli zraščene kot štukatura. Čas je iz žilavih substanc zvarjen.
Na mrežnici fasetnega očesa ugasel simulakrum sanj. V zavetju uma celična zavesa in okno v mirno neprosojno stran.
Popivnan v ogledalu modrih dni, v prst položenih zvezd, seme noči. Iz bleskov stekla v zraku zlit kristal,
ki v njem odsotnost hrani svoj sijaj. Zvok je začrtan vrat, v uho pripet njegov infinitezimalni cvet.
