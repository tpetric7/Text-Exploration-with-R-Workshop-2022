I. MAJA razjaha kljuso konjski tat prišel potonjeno letino je reševat malho je razgrnil in omamljal vaška pretepala v kamrici si je maja podobico v stekelčku na dojko tiščala ljubil sem jo ko je pri koritu konjem repe v kito pletla maja moja maja te bom prav zares razstavil prav dobro te poznam kako travo skozi žgance zatikaš in fantaline v naftalin ovijaš
o maja moja maja boš pa res moja
II. SESTRICA nikdar ji nisem upal povedati da je podobna konjskemu tatu sedaj bo prevoznika vzela in zlodej oba in krma bo ponovno ovodenela kot takrat ko je moj oče sina dobil in kobilo fukso bo sedlo tiščalo
poj dem drevi na vas pandurjem polhovke spodmikat
III. IVAN bilo je ljudsko reklo policaj in dva gonjača to je najhujša frača ivan je žir nabiral za jesen v škorenjc ga baše in srčno rad je v sodu panje barval tobakov list nad domačijo tli
ivana pa pošljejo učiteljevat v lukovico po rdečo kukavico
IV. KONJSKI TAT konje rad izmuznem ciganu aliju rad na citre zabrlizgam suho brašno ljubicam in domovini sem konjski smrad ko švignem čez osat rad z majo kopam se v soparnem sodu les se napenja voda razgreta
maj je maj
V. RDEČA DUNJA debela tamariska moja gola odaliska položil sem te na judov les vnel sem ti kožo enooko strašilo naju gleda v visokem ljubljenju zvesta mi boš do groba
lična z umitimi kostmi
VI. OLAF (ali viking na pikniku) po resljevi si mesarje mlatil pri potočku si si moči nabiral regato si na peščino zvabil in na debelost si pozabil ko si z vinsko rutico pri maksu strašil
VII. PRIJATELJU razbili so panje in zažgali mlade čebele lan je razmočen ležal v živem apnu
ob svitu so ga zašili v vrečo in položili stot na leso da je sadje zavrelo blazni korotan je cizo pohabil da so mušice zabrnele in odletele
