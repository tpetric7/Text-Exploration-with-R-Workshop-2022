Nekakšen človek iz Problemov vpraša starega huligana, kaj da misli o novih Problemih.
Bojan Štih odgovori: »Enkrat pri vojakih ali kje je že bilo, se mi je nekdo potožil, da ima pri branju Anti-Dühringa hude težave, ker da se mu vse meša, kaj kdo od nastopajočih v knjigi reče. Rekel sem mu, naj vzame dva barvasta svinčnika in naj z modrim podčrta Dühringove besede, z rdečim pa Engelsove, in tako bo jasno razločeno eno od drugega. Čez čas pa se je vrli bralec vrnil in rekel: »Kako pa naj zdaj ravnam, ko je naprej Antidühring!«
(Opomba: Ker Štih naprej bolj malo komentira, bo legenda znana na koncu koncev prihodnjega letnika Magazina.)
Zapisal F. Š.
