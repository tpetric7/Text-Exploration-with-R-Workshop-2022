andromaque: La guerre de Troie n'aura pas lieu, Cassandre! cassandre: Je te tiens un pari, Andromaque.
po drugi svetovni vojni so šli ata na Bokalce da se mu bo godilo so rekli vsak dan ima svoje sanitarije vse je gladko belo desinficirano in sploh nova epoha LOTOSOVI CVETOVI JUTRANJI VALOVI to je pa to je pa tisto ta pravo kot poezija tisto ko pogledaš v oblake skozi glaž istrske Tam, kjer grede zeljnate hrani vzhod s škrlatno vodo neba, drobceni javorček mami vime zeleno sesa
niso bili en teden ata od doma jih je jetika umrli so umiti beli beli umiti res bili so prav čedni na pogled furmani so se drli kot na semnju rdeče kačje čeljusti tudi jaz sem se drl solze so mi drle kuronsko sem se drl (kot da bi me odrli) tako se derejo prasci ko jih odirajo Gobec Drži Mulc Prekleti! LOTOSOVI CVETOVI VALOVI VALOVI toda ukazali so mi da premagam novo epoho
začel sem kar preprosto gledal sem skozi glaž istrske v vseh štirih letnih časih eliot: Gospod, nisem vreden Gospod, nisem vreden a reci vsaj besedo.
štel sem poletja in jeseni in jeseni sem ljubil in pomladi sem sovražil poleti kopal pozimi razno pri stricu na Planini jahal v Ljubljani plakal v Ljubljani nisem plakal v Ljubljani sem veseljačil malomeščane razgalil malomeščanke slačil
»Ne oporekajte mu, ON je unhappy!«
v kratkem dobite nadaljnja navodila nadaljnja navodila BODITE NO VENDAR BOLJ AKTIVNI
po nadaljnjih navodilih sem bil bolj priden svinjsko sem se razžulil pogledal sem iz ribnika sonce prerezan vrat čudni vrtički strašne hiše gole hiše iz Verduna enivrez vous! intermezzo giraudoux donovan
»Ne vem, ali res nisem za ta svet, ali pa ali pa ali pa je nekaj narobe s tole epoho?«
štel sem poletja in jeseno in jeseni sem ljubil (ata so se obrnili v grobu) in pomladi sem sovražil prisostvoval sem zadružnim trgatvam v SRS štajerska bizeljsko kaj češ franci c'est la vie oče nebeški glej še en kozarček dej this is the way the world ends this is the way the world ends opil sem se in me je vrglo hin!
cassandre: Le poète troyen est mort … La parole est au poète grec.
