Svet je ujet v mreži. Shema horizontalne vrste je ABC (različne stvari). Shema vertikalne vrste je AAA (enake stvari). Shema osnovne strukture sveta je
ABC ABC ABC
ki je magična formula in kot taka do temeljev dinamična. Funkcija njene dinamike je DIFERENTIA kot različnost stvari.
Razmerja različnosti razlagajo enakost. Razlagajo jo do specifične enosti, merjene v različnosti. Naloga umetnosti je ustvarjati red, v katerem bo razvidna diferencia specifica.
Umetnost prehiteva naravo, je pa ne presega, ker je premalo umetnikov in preveč reprodukcionistov. v naravi ni reprodukcionistov. Človeške in naravne stvari enako so.
Ko govorita dve stvari z imenom človek, to ni govor stvari (govor govora). Stvari sta ta trenutek disfunkciji. Funkcionirajo (ujemajo se) besede. Razmerje znakov. Razumevanje znamenj ni razmerje znamenj, je le človekov odnos do njih. Govor znamenj (pomen pomena) se ne vrača k znaku.
