to je najbolj prekleto potovanje to je najbolj prekleto izgnanstvo to je najbolj prekleto prekletstvo to je najbolj nepričakovana preobrazba to je nož v hrbet v vse hrbte
izdajstva si slede ko latinski predlogi zgodovina se pači naveličana sebe in nas mejniki zemlje so prestavljeni in prav tako mejniki časa ko da smo padli iz cule vesolja
tropi podgan so posedli planet kot je pisano včasih so pa drsele pete vetra po pesku zvezde so s puškami stražile človekove blagre zdaj ni prehoda ne naprej nazaj na levo desno ne navzgor navzdol ne vase ne iz sebe to je najbrž prvi dan
to novo stvarjenje, danes ali jutri je brezobzirno, kvečjemu pojutrišnjem ne glej za človekom, in bo dopolnjeno ne govori z njim, zidovi novega bodo stali ker ga tako izdaš, na našem prahu
če mu hočeš zlo, temelj bomo zakliči: glejte človek, ali razpoka v njem
zgodovina se bo namrdnila, kakor se bo posrečilo zaradi slabega spomina
