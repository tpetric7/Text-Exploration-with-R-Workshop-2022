razlaga svetopisemske zgodbe
eva je rodila kajna potem mu je podarila abela
adam je bil zadovoljen zadovoljen je bil kajn zadovoljen je bil abel zadovoljen je bil bog zadovoljna je bila tudi eva ker je dobila človeka po bogu
abel je pasel kajn pa ril po zemlji
čez mnogo dni sta hotela razveseliti dedka boga
kajn je prinesel obilo darov za katere je mislil da bodo dedu ugajali kot ugajajo njemu
abel pa je prinesel sadove svojega potepanja naložil je bogu goro mesa ki ga je pridelal tako da je zaklal nekaj živine
bog je abelovo daritev blagovolil sprejeti v svojo božjo kuhinjo za kajnovo pa se ni zmenil ker ni bila krvava
kajn je bil užaljen in se je razjezil ker ni vedel da bog ne more vedno jesti le mesa in mu morda včasih tekneta tudi krompir in zelenjava
bog ga je malo posvaril naj vseeno računa na zveličanje če dela dobro in ne zlega tako da kajn ni bil več jezen ampak le še ljubosumen in žalosten
živela sta dalje abel se je potepal kajn je ril po zemlji
ko sta se nekoč spet srečala sta se sprla kajnu je zameglilo razum z motiko je česnil abela po črepinji in ga za nekaj stopinj ohladil
zakopal ga je ded ga je nekoč spraševal kje je njegov brat kajn je izza grma kamor se je bil skril odgovoril da ne ve da se bržkone potepa kot vedno
bog je prisluhnil in dolgo poslušal potem je rekel kri tvojega brata vpije iz zemlje prav dobro jo slišim slišal je kri svojega vnuka
potopil se je v globoko razmišljanje
razmišljal je kako bi uničil še drugega vnuka in ne kako bi umorjenega oživil in morilca in mrtveca spravil med seboj
ubiti ga ni hotel ker bi se potem ne mogel naslajati ob trpljenju in bi mu bilo dolgočasno živeti če po zemlji ne bi tavale nepopolne kreature kopajoče se v krvi in trpljenju ki bi imele njegovo podobo hotel je kajna prekleti in uničiti z negotovostjo
ker je vedel da kajn rad rije po zemlji in je zelenjavo in krompir je naredil tisto zemljo po kateri je kajn ril po kateri je hotel riti neplodno kajn je žalosten ugotovil da mora tavati okrog in se nastavljati smrti
tega pa njegov dedek nikakor ni hotel
zaznamoval je vnučka ga potrepljal po ritki in poslal okrog
kajn se je potepal se nastavljal ubiti ga ni hotel nihče ko je nekoč dobil v roke zrcalo je videl da je zaznamovan spoznal je da ga ne bo nihče ubil niti divje zveri se ga niso dotaknile četudi je lezel v njihove brloge in strašil mladiče
strašna je bila dedova kazen za napako ki jo je zagrešil kajn ko je ubil abela z božjo pomočjo
ko je kajn videl da ne more kar tako umreti je sklenil da se ne bo več potikal in se je naselil nekam na vzhod od raja po božjih besedah ki so mu to dovoljevale je začel kraljevati zlu po svoji volji in postavi in se je pogubil
tam kjer se je naselil je imel cel kup otrok ki so naši dedje in so bili prav tako prekleti od svojega pradeda kot njihov oče od deda in prav tako pogubljeni od lastne volje kot njihov oče in praded
ker so mislili da lahko operejo krivdo vsaj s sebe so začeli graditi cerkve so se spomnili velikega GREHA ki so mu rekli spoved in spovedniki so takrat postali največji grešniki ker so želeli grešiti in tudi so grešili ker so bili nepreklicno prekleti tudi oni
tako se je bogu maščevalo vse kar je storil abelu in kajnu in svojim pravnukom zdaj pa obupan sedi z glavo med dlanmi in premišlja če ne bi vsega uničil in začel znova z adamom evo kajnom in abelom in bi jih vse ljubil in bi jim kot oče in ded podaril raj
ker pa je star bi iz raja gotovo pozabil vzeti jabolko in kačo in vse bi bilo zaman
bilo bi še bolj hudo
