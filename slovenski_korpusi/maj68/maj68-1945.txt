Pisec od Lovčeve hčeri razmišlja: Postal bom pisatelj tako, da bom pisal od lova, lovcev in to bojo ljudje radi prebirali, Madona, bo fejst!
Ker od Lovčeve hčeri potem nič pravega ni, pozneje spet razmišlja: Postal bom pisatelj tako, da bom opisal NOB. To je velika téma, tako velika, da niti ni treba, da sem zaresen pisatelj. Če pa se bo kakšen hudir spotaknil ali čvekal kaj takšnega, da nisem za ta poklic … Ja, kar naj, če si upa: naznanim ga, da zliva gnojnico na NOB in da je proti njenim izročilom. To bo še bolj fejst!
(Podrobnejše in bolj glasne besede so bile objavljene v Delu 6. maja 1971 pod naslovom »Varnostno - obveščevalna služba – partizanska kavbojščina v NOB ali anahronizem?« in s podpisom Tone Svetina književnik.)
