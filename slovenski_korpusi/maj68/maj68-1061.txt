v spomin padlemu brambovcu gottpieldu
zastave dajejo v grob zastava noče v grob tretjič jo dajo v grob zastava noče v grob
trebušček raste sodarjev franci platonu vezalke stroji zvilo ga je na neki majski proslavi vsega zveriženega ga nosijo na blazinah čreslovina mu teče iz ušes profesor kobila mu z medom grčasto trtico mehča
pajek zaigra na trobento vsi razumemo navodilo na počivališču št. 781 si sezujem opanke v cinasti rakvi betežni bet zacinglja rak mašuje na rakovniku nesejo jo jožico mojo raztegnjeno kožico
kapelnik črno kapo napihuje vsa godba pod oblaki svetleče trobentaško zlato razpihuje tiho jo nesejo mimo rakev poplesava sokol mi plane v koleno mati mi izvleče glavo kremplji se mu zapletejo v kosmata meča
nastopa še sestrin vnuk ki nabira žabji mrest in se žoga v brestovem gaju žoga vzfrfota palček zacepeta tudi on bo šel za mojim pogrebom s pikapolonico v krušnjaku takrat bo že dobro obrojen in z rahlo obušesno slinavko
judovski snubec je pelina dobil po morjevidu se ravna in ogrsko repo v hlačah drži je v ponos pionirjem kot bog spanja je ko prst seslja bil je član tajne bratovščine ki je petnajstega maja vino v kuzlah skozi moravče tovorila
