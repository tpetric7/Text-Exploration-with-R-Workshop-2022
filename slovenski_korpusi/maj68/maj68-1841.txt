bilo je gobovo leto
junija zjutraj je prišel mižek figa da tisti saj se ga še spominjate dal sem mu nekaj za med zobe in za pod jezik ko je pojedel jogurt z jajčkom sem mu obrisal usta in nosek in ritko po kravje se je zamislil in pričel pripovedovati
bilo je gobovo leto
konji so prehlajeni crkavali po vogalih ženske so se gonile kot obsedene psi so pri tleh vlačili težke gobce matere so rodile žabe bilo je gobovo leto sezona muhastih mušic
M. F. se je rodil na pasji ravani rasel je v pravo pijano žolno v gostilniško sobo s prtom in kozarci namesto razglednice bleda njegovi spomini sami prečudoviti albumi debeli roparji kosmati mizarji veseli obliči vedeževalke z razposajenimi placentami šega je bila tiste čase da so ob sobotah klali dojence po svinjakih petmesečni ljudje plapolajo na vrtovih
bil je mlad fant. mlad kamen v nebu. v trebuhu mesarice je eksplodirala mina.
I. o barbara. nekega opoldneva. se bo pričelo. poleg sebe bom našel živa čreva. blatna riba. v straniščni školjki. zobje v skozlani hrani. oči v goltancu. vamp crknjene gate. olupljen penis. kozav. rakasta semena. dlake žica. z razprto glavo. bébav bom potán. iztrebljal skozi usta. roke zažgana živina. kolena polna vode. medenica trhel panj s škrateljni. močan pok. prikotalila se bo kamnita kri. bela kri. devettisoč levkocitov. konec se bo sprehajal skozi usrane cunje pljuč.
nekega jutra ko bo oče vstajal te bom poklical
BARBARA
nekega jutra se bo pričela
MOJA LEPA SMRT
v jutru carskega reza se je dvignil iz anapurne skozi raztelešen jezik v tople roke tiho so igrali skalpeli njegovemu prihodu s trizobom se je pognal skozi mater v zrak z razmočeno gobico v mehki glavi s kraljevo zakladnico v zadnjici s kobilarno v srcu s tičnico v trebušni votlini z zlatom nad levim jajcem zažigaš poslednjega tabornika svojega črevesja jahajo na kolu sedim v sedlu glavica mi otožno zvoni v mednožju
zvoni zvoni kri pri farnem kotlu
SKUHALI SO GA V GOLAŽ
bil je prvi abrazijski aparat v Jugoslaviji zmehčali so ga z valjarjem klati samo klati da si urediš prebavo stori vendar kaj saj nisi zádružni hamlet saj te napenja ko si z ljubkim dekletom
II. prihajam k tebi. barbara. v znamenju vola. z zlato bulo. kralj rakov. prihajam kastriran. oče najinega sina. kilav kreten. s tonami penicilina s tovornjakom obvez. in bazenom rezervne krvi.
BARBABA RA
še enkrat bom šel skozi rdečkasto rabarbaro. pregriznil bom ta jesenski kompot. poslinil bom to stebelce da bo priteklo nekaj za mojo bolezen
III. živi v likalniku. urinira skozi trofazni tok. posiljuje sestro davi mater. kupuje bombe za spečega očeta nečaka je utopil med zlatimi ribicami.
šel je na šmarno goro. in zažgal cerkev na klopi je pribil babe v molitvi jih je z žeblji poklal je pol občine razkopal grubarjev prekop da so hromci prezgodaj vstopili med okostnjake vsakomur je udomačil gliste napihnil je sleherno pošteno ženo na kotalkališče je vrgel napalm kugo je vtihotapil v vrtec
IV. in … postal bom. ljubimec reklamnih agentov smrti. porodnišnicam bom pokradel inkubatorje. solitrno kislino bom spuščal v transfuzijske aparate. bom sin hudiča in človeške ribice. permanentni klavec kristusov odlikovanec. malikovalec starih kurb. talisman zakrknjenih vlomilcev. svetinja na oltarju špekulantov. prvi lastnik tretjega spola. dvoživka med nogami pesnikov. vsako jutro. ob petih bom izločal milost. krsta ekshibicionistov. perilo buzerantov.
še in še bom postajal v svoji zlobi. popil bom vso kanalizacijo velemest.
NATO ME BO PONOVNO PRIJELO
splazil se bom pod palmo skozi mozaik na plano z eno samo vžigalico bom podkuril sedem rimskih gričev sedem ljubezni gospe stonove vse naokrog en sam ljubi ringaraja s kladivom bom tolkel po potokih sperme streljali bodo v napete trebuhe mamic ljudi boš odpiral konzerve zgodovina in se gostil z drobovino
o barbara ti še ne veš kaj vse bom storil ti še ne veš kaj vse
požrl bom atomsko gobo in šel na vodno stranišče
WC
čakal bom na starčka s palico in težkim plaščem na študenta z olagumo na malčka z medvedkom in mamico na uradnika z akti na homota iz knjižnice na športnika z boršo na sprevodnika s sandali na cestarja z lesenim čevljem na lekarnarja z damskimi vložki na knjigarnarja s prešernovimi poezijami
čakal bom. in se posvetil čakanju. napenjalo me bo od silne groze razodetja po ivanu. in po stenah bom risal formule vodika. težke vode. protonov.
v toaletni papir bom zavijal iztrebke
dedek mraz gobovega leta sem zvezdica zaspanka gobic sneguljčica kužnosti freska kolere zgodovina perverznosti ojdip zlobe tank sifilisa metalec sovraštva bombnik klanja ŽIV KAMEN NA NEBU mlad in mehak
V. o barbara. ne gre mi v glavo. kako sem te mogel po pasje. barbara. moja barbara. barbara moja. baraba. moja ljubica. moja žena. mati najinih otrok. umita koža ljubezni moja moja posteljnina. moja luna. moja domovina. morje mojih rib. topla greda moje hčerke. paradižnik sanj. možgani okusa. omara toplote. stol nežnosti. zakladnica moje moškosti. dežela mojega imperializma.
barbara ra
ra barbara
zasekal sem v gobavca nebo se je sleklo vame prižgal sem cigareto zvezdnih možganov odhajam na dopust
leživa v postelji. v rokah držim levo nogo. z jezikom iščem papiko. že enaindvajset let treniram pljuča. pridno pridelujem slino in gojim ušesno maslo. dihnil si vame
poscanček moj priletel si v gobovo leto cerebrospinalni metuljček osliček moj
