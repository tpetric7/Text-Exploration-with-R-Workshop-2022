trdim
trdim daje nositi kamenje logično, da je leteti logično da je logično z nohti grebsti po tenorju, vreči v peč dim trdim da so logične košare, da so logične dinje trdim da vsaka logična družba je kruh trdim da so logični swift, zdravniki in kavalirji dekandente ovijalke kot lijane, ime psa trdim da je logično potovanje z vlakom, akcesionarji zid med numizmatiki trdim da je logično streljati v usta otrok z avtomatom da so logične likovne vrednote, saje kretnje padalca, ki se mu padalo ne odpre trdim da je logična panika, woodstock, prozeliti logičen samomor, spanje na pernicah, marmor da je logično mumificiranje metuljev, vlak osaka-tokio tone zavrženega jekla, da je logično število tri trdim da je logična mistika, vrt posut z jaguarji da je logično poreklo italijanov, ruskih step trdim da je logično če bog skozi usta prska slano morje kot vidimo razigrane kopalce na plaži, če vidimo drevo logično je obrati koruzo, nasekati treske logično griče naslikati z lučjo logično je odpiranje ust žab, sejanje s helikopterjem logične so potice, lustri iz pergamenta kivi ptiči so logični, pesek v sandalih kraljice iz sabe logične so abreviature v paleografiji, grede v telovadnici logično je kristusovo telo logično je da se policaji pozdravljajo tako da jim ni treba dvigati kap logični so tolmuni, da ljudje v sibiriji zmrznejo če so na prostem logični so akant, vitice logično da zgori človek če mu z bencinom poliješ meso logične so krilate živali, gangsterji v vežah smrdečih po smeteh logičen je stabat mater, magnificat, logične so barve mnemoniti so logični, ure s steklom logične so njive, hruške, personal ki pobira račun za plin logičen je proces ko se peče kostanj, ko igrajo karte igralci kart logičen je plosk, plosk, logično da se mumij ne sme brcati logični so ušesa, uhani, golobi, potice logično je da se bo indija potopila in da jo bomo videli samo z masko logičen je zoom
