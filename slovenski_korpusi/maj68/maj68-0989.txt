Prepričala bi se, kako sem neskončno boljša od sebe in brezizhodnost bi me nehala boleti kot ena izmed možnosti, da okamenim na svetli strani oboda volčje samote, brezčutna do trpkih kitar, ki drhtijo iz mojih pesmi (nekega Španca) ujetih v čipkasto mrežo črk.
Prepričala bi se (in za vse življenje), da sem dovolj osvetljena z eno izmed mnogih njenih podob: smehljaj, ki naj bi me potolažil, in dvoje rok – tako zapuščenih! med prvimi sončnimi žarki. (Če bi bilo pred leti, bi rekla, da jo sovražim.)
