(Miniatura)
Poročilo
Ko se je prvega oktobra okoli šeste zjutraj Lisin ljubček Fran Kadilnik podajal v mestno knjižnico, da bi tam nadaljeval neko delo, za katero je sam navzlc hladni in preudarni naravi svoje osebe večkrat poudaril, da bo isto njegovo življensko delo, je trčil naravnost v izondskega veleposlanika; brez oklevanja je potegnil Beretto 6,35 in jo izpraznil v možakarjev prsni koš. Ko je veleposlanik padal vznak, so napravile njegove od mraza temne ustnice rahel, nedoumljiv nasmešek, vendar se je Franu Kadilniku zazdelo, da gre za prevaro, da se Izondec samo dela ranjenega ali mrtvega, pa se je spričo sladkega občutka, ki mu ga daje prevara zdaj ne more vzdržati drobnega znaka veselja zunanjemu svetu, ki vlada v njem. Spet je bilo podoba, da ne kani izgubljati dragocenega jutranjega časa, ko je um spočit, ravno kot vse telo, saj se je sklonil k zvitemu telesu ležečem na orosenem asfaltu, da bi se temeljito prepričal o stanju v siv plašč zavite gmote, poleg te je čepel odgovarjajoče siv klobuk, ki se je bil zakobalil tjakaj že ob prvem Kadilnikovem strelu. Pobral je skrčeno roko s tal in jo podržal za zapestje, da je krčevito stisnjena pest mrtvo zvonila navzdol. Bilo je gotovo: Izondec je mrtev. Kadilnik je izpustil zapestje, da je roka mehko udarila ob asfalt, in se nekako utrujeno ali naveličano zravnal v križu; potlej, kakor da bi nekaj tehtal, se je še enkrat z dolgim pogledom zazrl v poslanikovo truplo – pogled je veljal prav truplu tudi še dolgo zatem, ko je Fran Kadilnik koračil zdol ulice: njegovo strogo oko je utegnilo ujeti ravno še črn avto z diplomatsko registracijo, kako se je sunkovito ustavil ob truplu; s sedeža poleg šoferja je planil na ulico čokat možak, ki pravzaprav ni imel bogve kako napornega opravila s tem, ko je z eno samo kretnjo i odprl zadnja vrata i pobral truplo ter ga porinil na zadnje sedeže i zaloputnil vrata, še v isti sapi pa je moral že sedeti poleg šoferja, saj je avtomobil takoj zatem izginil v bližnjo stransko ulico.
Opomba
V zasebnem dnevniku razkrinkovalca političnih afer (imena pokojnega agenta in likvidatorja – padel je ravno v zadevi »Fran Kadilnik« - tu ne moremo objavljati vsled najbolj preprosto etičnega stališča, ki smo ga mogli do celotnega slučaja zavzeti – ABDU) zasledimo nekaj zapiskov in pa celo takrat o Franu Kadilniku; slovita je neizmerno visoka intelektualna raven agentov naše ustanove, zato ob osvetljevanju celotne afere ne moremo preko tako važnega materiala, kot so morda ravno popolnoma subjektivne opazke, in zlasti še, če so te mimo primarne funkcije informiranja in objektivnega poročanja, torej služenja dobremu, nekakšen spomenik herojstvu genialnega ABDU-jevca.
Zapiski:
I.
Zdaj sem ga končno našel, imam ga v rokah, prav otivam ga lahko – Frana Kadilnika. Ko preiskujoče opazujem to fotografijo, se mi zdi mož nekam top, zabit, stremeč za nečim bedastim, blaznim v smislu popolnoma nekoristnega, celo utvarnega. Fotografija je stara kakih sedem desetletij; kliše je čudovit, gre mu upravičeno priznanje: celo najtanjše gubice veselosti okrog kotičkov oči so ostro razvidne. Priznati pa moram, da sem po vsem tem brskanju po starih časopisih – »znanstveno preiskovalnem« delu – presenečen. To je nekako tako, kot če se odpelješ proti morju, od nekod s celine, pa ti prične čez nekaj ur vožnje presedati, tedaj pa se ti nenadoma zazdi, da boš za onim gričem ugledal širno sivo ploščad gladine. A za onim gričem zraste spet nov in za novim še en grič. Tako gre vse v nedogled, celo dolgočasiti pričenja to sicer neenakomerno zaporedje.
Fran Kadilnik naj bi bil nekakšen zlikan aristokrat z visokim poškrobljenm ovratnikom in s ščipalnikom na nosu, tog siv gopod, tečen in ukazovalen, suh in črno oblečen. Potem se ti pokaže navadnega kmeta, kar je vsekakor malce presenetljivo; na glavi mu navajeno čepi obnošen alpski klobuček s kopico posušenega cvetja in zataknjenega za široki trak tik nad posneto obliznjenimi krajniki, malo privihanimi.
II.
3. X. 1968 – četrtek – V knjižnici
Vse po starem. Knjižničar se mi očarljivo toplo smehlja, kot bi naju vezali prijetni spomini, ko mi podaja tenko knjižico o Franu Kadilniku. Nasmehnem se, ker ga nočem razočarati, vzamem knjižico: mož jo malce pridrži kot bi se hotel šaliti, njegove oči pa postajajo vse bolj globoke, otožne in resnobne.
Zvezek je mehak in voljen; platnice so močno orumenele, malce razkave kot volnena tkanina.
Kakor navadno sedem na najbližje prosto mesto, danes je to ob oknu, vendar sem k svetlobi obrnjen z desnim licem, tako da mi dlan, ko zapisujem, ali berem, vedno meče temno senco.
Fran Kadilnik se je rodil 1825 v Stari vasi pod Vidmom pri Krškem.
To.
Berem: leta 1861 je stopil v zvezo s trgovcem Dominikom ter tako postal samostojni trgvec …
In tako dalje.
Srečanje s Franom Kadilnikom
III.
Noče utihniti. Prigovarjam mu prosim ga, rotim ga, preklinjam … a Fran Kadilnik se je nastanil trdno ob grobo klesan kamniti zid. Pomislim, da je Fran Kadilnik zdaj moj osebni sovražnik. Odpustim mu, šele ko pozabim nanj, ko bo popolnoma mrtev, ko ne bo nikjer več sledu o kakem spominu.
V Kranju si bil tri leta, mu zavpijem v obraz, dokler nisi prevzel trgovine od tvrdke SOUVAN gospoda Sajovica!
Pomislim, da je ogabno. Franc Kadilnik je prisesnik.
Markiz de Rollebon je končno popolnoma umrl, če, seveda, Sartre ne kuje takšnih žebljic le zato, da z njimi bolj krepko podkuje svoje modrosti. Postavljam na laž, da je Fran Kadilnik mrtev, da lahko umre. Preveč priskuten trdoživo čvrst je; naj ne bo prah prahu in pepel pepelu: lahko se greje v meni ko gleda v zapozneli zimski dan, ki je prišel danes tako nepričakovano, in sploh nisem pomislil, da me zunaj utegne zebsti, pa sem se kar poletno oblekel, tu levo, prav tik moje levice – ta mož utegne biti Samouk. Spominjam se ga, vsak dan čepi prav pri tej mizi, na onem stolu, ždi tam in pred njim se vzpenjajo gore starih dnevnih časopisov; danes, kaže, ima izjemen dan: prinesel si je tri knjižice malega formata; to so one predvojne izdaje ljubezenskih romančkov namenjene starim damam. Majhen, plečat, pristrižen na kratko, kar daje njegovi glavi, gledano od daleč, videz pobritosti, oni ščetinasti lasje pa, ki štrlijo na vse vetrove, so umazano sive barve, prav zanemarjeni. Ker je nizke rasti, se vselej nekako obesi na visoko mizo z obema laktema, s telesom pa se togo nagne nad svoje čtivo. Vratu sploh nima, tako je videti, in vselej potiska obraz nekam vnaprej, kot da bi mu bilo zelo žal in v škodo, ko nima nobenega podaljška pod glavo. Glava je sicer majhna, z vseh strani potlačena, a kljub temu daje videz glomaznosti, kajti zagozdena je naravnost med ramena, tako da hitri pogled tudi ramena z oprsjem vred prišteje h glavi. Zdaj se mi bo verjetno zasmilil. Kaže, da se mi pričenja smiliti. Kot nekoč, ko sem užalil neko pošastno ženšče in sem se potem, ker sem se čutil krivega za vso njeno pošastnos, še dolgo ubadal z njo, celo dvoril sem ji; tako mi je zdaj le žal za vse one zapisane opazke na račun Samoukove neokusne pojave.
Petek:
Berem: – Vaša velika dolžnost je, da se potrudite, da boste kot veren kristjan svojim nevernim znancem luč, ki jim bo kazala pot k Bogu, od katerega gotovo niso daleč, če so tako vzorni, pa čeprav tajijo. Fran Kadilnik.
Drugo srečanje s Franom Kadilnikom
Fran Kadilnik: Tako se nam je letos godilo, potujočim na Triglav. Ker ima vsaka stvar v življenju našem dve strani, solnčnato in senčnato, zakaj neki bi krasni Triglav ne imel senčnate strani. Pravim, lažeš. Pravi, pa le zopet na Triglavu. Pravim, verjetno rad piješ vino. Pravi, na ture sem jemal špeh, smodke sem kadil. Na prašanje: »Ali nimate pušek?« mi odgovori: »Ha, nimamo, naj živijo tudi golobje.«
Zdajci: Fran Kadilnik se mi upre. Upira se mi že ves čas, kar sploh vem, da je v resnici živel, to je, jedel, pil, kadil svoje smodke, a zdajle se mi je uprlo silovito vse o njem. Zdaj je čas, ko lahko vprašam: Kdo je Fran Kadilnik?
Fran Kadilnik je nekaj, kar obstaja: obstaja s svojo neznosno vsiljivo naturo: ostaja prav tu v meni, Fran Kadilnik je senca mojega telesa na kamnitem zidu pred mano, za menoj, jaz sem Fran Kadilnik.
Ko se zgodaj zjutraj vračam v knjižnico (da se »vračam« pravim, ker tri četrtine dne prebijem ravno tam), pišemo prvi oktober. Na pot mi stopi ON. To je Fran Kadilnik. Pomislim, da sem previden človek, ko nosim orožje: Beretta 6,35 je sicer še od zadnje vojne, a to, da izstreli vseh šest nabojev brezhibno me ne preseneti, saj vidim, nikoli ne bom pozabil, kako se je prevrnil vznak, kako je njegov klobuk priplahutal na tla še pred zavaljenim truplom v sivem plašču.
IV
O Franu Kadilniku
Traktat No1
Blam br brda honder buj suli pomta gonti rum tenti gut bi zunti vaj rosti pesti miki tum fiki liki piki du du piki luži tuži mu.
Jabi jabi nomsons vozdi gompa ta onatar luka fasti onatar mu le sizi sizi bonti ronko te šej puta bleksi lalalai.
Joti goni opkate jabi moli fikate.
Son bama još son bama gab son bama tri.
Vekati nul vekati trul sekati im koza – kozi justi jak fanči tralam
tralam tralam tralam pampam se mori tika vo verhe šanilo frenki robi sat oje oja ojo oje.
Mar truli luk mar truli buk mar musti šeksi tegar son o son o son trimjoto son zakipi tri zakipi još av nosa makar bosa.
Te grošna pest vo ja vo ja av te e vlača trača not e pomalača e toplača e tinki basi tinki basi vo padar.
Klof muta stali bai BAI RDA BAI RDA sum trumno muzno ve.
Sokipi blosi sam tarpešno sikorešno balaješno fokatešno noj buta gumpi trumpi soj.
Verba gonili soni kropsi glupni pupni –
– voturila. Gastro šur flostra mur tosini bakli pozi torom vuhit ve vuhit a maržin.
Ligoca oj oj ligoca e buto mar e buto marko e buto marko kocinato tručo bučo flučo mučo
sagato zomka ben jebenti kurko sila o foma dojdi pa se smili kartola pleksi kokotna čila trosi opanti škarpa mudi opanti džibi e mumibi debelibi kuriban.
Tovužno mea strupek jom a gropno fost šoščuškaš dziščič šušon šoštri leopošči boščorošč.
Opošč štod štodoš no šurpi šo donoš pekoš šom šom šom kuri faši pok pok pok
V.
Citati iz Frana Kadilnika
Prvega avgusta sem se podal iz Kranja na Triglav s profesorjem Francetom Globočnikom. Najela sva Šestovo hčer Rozalo in deklo Mino. »In iz pet grl zadonijo dobro-klici.« (Tu je govora o žgancih). »Z Globočnikom se ujameva in poljubiva; s solzami v očeh se vsi na kolena vržemo. Boga z molitvijo zahvalimo, da nas je srečne obvaroval. Zdaj okrog sebe gledati je bilo prvo. Kakor daleč oči neso, vse je niže, samo mi, ki smo na vrhuncu bili, jaz za pet čevljev, Lorenc nekoliko linij več, oča Joža še več, in Globočnik blizu šest čevljev viši od Triglava.« (Planinski vestnik 1898, str. 75)
_
Literatura: Dr. Josip Ciril Oblak – Golica in Kadilnikova koča (Lj. 1905)
