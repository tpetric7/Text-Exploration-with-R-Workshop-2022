hijene v noč ogenj v oči lovci psi krogle blagoslovi kelihi perspektiv lady macbeth mesečnica ogenj neba sončnica tako je laznina na zemlji ki leze iz njenih ust in gre v stonoga zaklonišča kot Odisej z lisico za vratom kletev otokov
trebuh razpara zvari elektronske možgane zazida brloge in mesta zbije v tla v muzejski prah
izpije kri in zagleda luč balast vsega iglice sveta somišljenikom v oči raste skozi vrata srca v čreva credo leze v rit se liže spredaj in od zadaj
pleme zapelje v silo zamenja obleko obutev koledar naboj dirkalne steze plemenska znamenja
od sreče kriči ta siamski dvojček z noži zbada v hrbet v bodež miru zakaj v njem zašije vse
in kozarci zvenijo zmagoslavno pesem zvonijo k maščevanju mirovanju ko z lokom zadene svojo podobo ubije
razodene sirene nestrpnosti niti ljubezni te vzorce pomanjkanje besed alge tišine vagine tišine s slapom tišine uniči stroj sveta lupino časa
In ladjo zažge amputira strani neba neha bloditi: Tu je moj dom leto nič
