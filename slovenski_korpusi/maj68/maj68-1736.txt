IV.
so angeli zeleni? jih nebo vzdrži? delavci imajo usta, obraz, hojo in otroke majhne ovčke ližejo travo, tigri trgajo meso vodo zajemajo zmeraj blizu brega
videl sem da je padla mavrica pastirji so plavali čez mahal sem, mahal sem, čutil sem da gorim vedel sem da bedim, nisem vedel kdo poje
kdo te je naredil dan? od kod prihajajo mravlje? zakaj se drži skupaj nit? zakaj pada svetloba na nož? neumna zrelost, drgneš mi ovratnik
kje so kovači, da bi mi skovali podkve? ne maram da me pokrijejo čez oči hočem da me buta luč, zrak hočem da bi vsi dihali, miš, drek
