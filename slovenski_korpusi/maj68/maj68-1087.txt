vidim očeta kako pleza na kolo žage skače v mokrih pumparicah in vriska: kupola, milarepa, kupola, zelena dolina sem bomo prišli po mah za jaslice
otroci so premraženi, dovolj branko megla pada, mrači se, večerjo moramo skuhati za mah je še čas, če bo lepo vreme pridemo lahko drugo nedeljo, dol se skobacaj, dol
tu je tekla žica okrog Ljubljane, vidite tu so stali nemci s puškami, nemci pijejo luže in pridejo ponoči z glavami naprej ko spimo zadnjič smo našli dva v omari za perilo
tretji je ušel, ukradel je šestilo, stopnice so se povesile pod njim, vrtno ograjo je moral preplezati. Ko se je vrnil, se je upehan in bled zrušil na železno posteljo in rekel:
kaka bogata knjižnica, kako dragocene knjige kaki mastni polži, nemci imajo razvejan um, elektrarne slovane špikajo s statično elektriko, dokler ne reče car: pogrom! nemcem odrezat ušesa in jih zaklat!
