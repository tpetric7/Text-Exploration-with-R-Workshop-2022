apno v puščavi, pet centimetrov dvignjen zid ljubljana, grad, vrtnica iz ogromnega rjavega lesa delfini, premog, traktor na zemlji, to ni pipa opilki pod steklom, rožni vrt kdo ima izpuljeno perut? kdo je zabil v zemljo štiri pravokotne podkve? voda stoječa, dvaintrideset polj lisasta karamela, bodeča žica v kotu zvonovi, v moki sled pešakov prerija me polni, ples, organiziranje mitingov stali smo v vrsti, bil je naturaliziran grk s sloni okrog sveta, s kovčki v notranjost dežele krog in kvadrat na črti s kredo prilaščanje, poseljevanje tujih skustev si prijatelj ali sovražnik? nad tiso most hodil sem po dolgi, kockasti leseni kači ropanje, to je kar ni z vijoličastim klobukom v chryslerju brizganje potokov vode iz ust, oprijemanje dreves zrak in voda, moč in parket slikali smo se, valjali povzročali ponižanje in spoštovanje potovali ob zori, se spuščali na ravna polja dihali veter, se ljubili z vljudnimi natakarji vonjali poper, meso, spremljali gospo z rešetasto kletko gledali drsne ploskve aluminija azije nil, temno brado in elegantno figuro kinga se boste presedli? vam lahko zaupamo? streljanje svetlobe, prestopanje želva z brača, brez topografije nas čaka smrt south hampton, oborožen sem bil z verigami mož z nahrbtnikom in kolesom slučajno stoji tam slučajno sem se potapljal pod gladino melville bi razumel, ruski emigranti da bi se razvezalo, da bi narasla temperatura da bi svinčnik na belem olju vzdržal da bi šlo platno v nebo držim pesti da bi se lesketalo v soncu
