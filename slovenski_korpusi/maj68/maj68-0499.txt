gozd je bil temen in nedoločen oglašal se je naglo in sunkovito kovinske ptice so se spremenile v glasove IN dolina je bila polna bega In nenehnega pregleda IN poletni glasovi so se pričeli proti večeru spuščati v nedoločene obrise odmaknjenih predmetov kakor široke prazne sence neznancev preproga rumene svetlobe se je enakomerno prelivala skozi zaporedje sončnega prostora In skozi vrbe ob stoječih studencih je deževalo sonce In orel je kriknil z glasom obupanca in dan je bil ključ k žrelu brezna pomlad pomlad kakor rumen topel odsev neba v glasnem prostoru kakor rdeče rumeni drevoredi na obalah ponovno vzcvetelih kostanjev verovali so v bogove nad oblaki pa so se bogovi spremenili v prah na zemlji IN so verovali v zemeljski prah bogov
