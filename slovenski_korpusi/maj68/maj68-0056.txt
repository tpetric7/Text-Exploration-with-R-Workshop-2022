S ceste ob temeljih podob izgovarja prodana bolest besede z dlani predmestja. Kupil sem utrujeno nespečnost noči in strah v bokih predal darovanju.
Vonj po prepoteni sli v odsotni postelji nemira in oddaljevanje na stopnišču z resnico v ulici mi rišeta v tem jutru mrtev dan, da iznakažena misel v zagorelem vinu in v pajčevini svetlobe se oprime kamna iztrganega iz prsi granitnega dne, negovanega v poljubih romarjev iz kraljestev za zgodnjimi jutri, izlizanega v jezikih utrujenih zveri iz peščine pod sotočjem grobišč, ker je pozabila na izdajstvo prerokov.
Ko v cvetnih vejah vera dedičev po sojenju božanstev na sramotnem odru bo le še strah v sanjah po spominu, bo skrčila se dlan prodanih v portalu stare katedrale v pest.
V obredni pesmi zamujena laž v hitečih sencah briše sled miru.
