zjutraj sem pristal v nekem prostoru z ogledali jutro se je zjutrilo ko sem pustil ležišče njemu in odšel in so se sanje še zapletale s koraki
in zvoki ki so me zvočili z znaki in nisem vedel ali me vabijo ali opozarjajo
ogledala so me gledala
ogledala so gledala moji stopali ogledala so gledala moje prste ogledala so gledala moje trepalnice ogledala so gledala moj trebuh
skozi steklo čeprav sem prišel po stopnicah skozi steklo čeprav sem prišel po stopnicah se usedel na stol in sem ga sedel pil kavo in sem jo pil kadil cigareto in sem jo kadil
ogledala so gledala zaporedje mojega premikanja skozi steklo čeprav sem prišel po stopnicah skozi steklo
potem sem se v nekem trenutku brez gibov preselil v ogledala
in sem gledal svoji stopali ki me stopata in sem gledal svoje prste ki me prstijo in sem gledal svoje trepalnice ki me trepalnijo in sem gledal svoj trebuh ki me trebuši
in sem gledal kako me stol sedi kako se mu pustim sedeti kako me kava pije kako se ji pustim piti kako me cigareta kadi kako se ji pustim kaditi
