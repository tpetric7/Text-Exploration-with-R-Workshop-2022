(prstan in obiskovalci) zadonijo trombe razgrinjajo se oblaki pripeljejo se osebnosti marinka ne križa ženin se bliža zavpijem v množico v nepričakovanem trenutku tišine živio pesnik marinka ne križa ženin se bliža ženin ženin velike besede so to marinka križa bliža trombe osebnosti oblaki pesnik marinka križ ženin vsi plešejo kolo zardeli v lica zasopli in srečni ker so bile izrečene velike besede
trombe se ustavijo utihnejo padejo kolo okameni začudeno obstanejo vsi v grotesknih pozah in se ne morejo premakniti le moje besede odmevajo med njimi marinka ne križa ženin se bliža marinka ne križa ženin se bliža ko spet ostanem sam še dolgo zamišljen strmim v temna znamenja v belini spet samotne doline ki mi olajšano pojejo marinka ne križa ženin se bliža
