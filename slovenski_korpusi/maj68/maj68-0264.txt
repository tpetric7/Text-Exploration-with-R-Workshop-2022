O ŠKOLJKI
Pridružujemo se tistim, ki menijo, da bi morali v knjižni zbirki »Školjka« izdati okrogle in šegave zgodbe tudi drugih, morda bolj modernih avtorjev. Mladina pravi, da jim je Balzaca za letos dovolj in da je tudi že preveč zastarel in okoren, čeprav nekaterim še pričara vedre urice.
KORISTNA ZAPOSLITEV
Na študentski servis so prišli medicinci ponudit svoje usluge. Za kakšno dobronamemo dvojko ali trojko bi želeli prevzeti čiščenje osebnega avtomobila enega njihovih predavateljev in tako razbremeniti uslužbenke, ki so se doslej morale ukvarjati s tem delom.
PROSVETLJENSTVO
Oni dan smo dobili v roke bilten naše novinarske agencije, ki ima nekaj listov posvečenih samo ozkemu številu bralcev. Postavlja se nam dvoje vprašanj: 1. Ali nimamo pri nas število bralcev že dovolj reducirano zaradi nepismenosti? in 2. Ali gre spet za konjsko potezo nekega uradnika, ki ne zaupa našim ljudem, sam pa ne zna nekaterih stvari zadovoljivo razložiti manj prosvetljenim?
ZNAČILNO
Na lepaku tribune »Čas in svet« je narisana ura, ki kaže osem. Kdor pridno zahaja na predavanja v Naselje, natančno ve, da se še nikoli niso pričela točno.
