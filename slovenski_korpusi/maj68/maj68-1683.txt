Tema se dela.
Spomnem se sobe v samostanu, kjer sem prebival neko poletje. Svečne stene, molitvenik, rjava vrata, Marija z Ježuščkom, zelena žuželka. Sedim na sofi in se dajem tropinjam. Včasih grem naokrog po hosti in kadim pipo ali pod jelkami narahlo masturbiram. Ribe, cvetača, žganje, drobci Wittgensteina in Lilijane. Skovikanje gotike, bron, pojoči hodniki, trda razpela črnijo nad prepadi.
Tema se dela. Kamenje se vdira globje. Meso se še naprej razleza.
