Sonce je pokleknilo na mrtve strehe. – Kakor onemoglo se smehlja. Globoke in mirne so modre oči jesenskega neba.
Po cestah srečuješ ljudi, ki silijo nekam daleč, daleč ... Oči, katerih mir je kot večer hladen in boleč.
Želiš si samo še ležati. Ležati z obrazom pod solzami vetra in misliti, da odhajaš nekam daleč, kamor še nisi odšel.
– Naj te najdejo zvezde z drobnimi zlatimi ustnicami in te poljubijo v slovo ...
