1. 1. tri sončnice tri je slovensko število v beli ali črni ali sivi posodi nekoliko pomanjšano 2. karo risalni žebljički 3. drevo se bo prevrnilo na njive z žitom svetloba je limonova 4. bili smo v gorah ampak sedaj smo doma 5. pet prvin pravi tudi aristofanes 6. trikrat smo razdejali papir ko smo čistili čopiče enkrat smo dvakrat kvadratni dvakrat smo enkrat pravokotni enkrat lepo učinkujemo 7. sonce potrebujemo to vsakdo ve najrazličnejša sonca: prvo sonce kaj imajo metulji z njim in nagrobnikom (ali je razpelo) drugo sonce ima sončne pege peščeni vihar eksplodira in poje na zemlji raste trava (njeno ime se z e začne) tretje sonce se je zataknilo za eifflov stolp ravno v parizu miši grizejo sir polja očitno niso opleta 8. zaprti smo v podzemski jami zvonik je višji od nebotičnika 9. grde grde spake grde grde spake (10) 9a. sonce iz pack kljunil bi ga pa je previsoko to je ptič ki ne zna plezati po lestvi 11. srebrna barva je pleskarska barva (sleherna barva je pleskarska barva) ampak obris roke ta je moj 12. zavarovan prehod preko železniške proge 13. vse kar storim je da pritrdim risalne žebljičke da narišem načrt da nekaj prepovem da prepovem v diagonalah da je diagonala lepa da pritrdim diagonalo da je privlačna za oko da se sklada z okolico 14. en list je stal pred enim letom 20 par 15. ni ravno domiselno da uporabljam geometrijske like 16. ni prijetno iti v Španijo ne maram iti v Španijo 17. za druge vse vem kaj so samo ta ki obrača hrbet je lahko moški ali ženska psiček ki ga ima je koder zato pa še vedno ne vem ali je moški ali ženska 18. spoznam da je surrealizem sledil fauvizmu dadaizmu futurizmu kubizmu ekspresionizmu in impresionizmu 19. letos nimamo takšnih nageljnov in tudi primožkov ne bo 20. zvem da je abstrakcija sledila surrealizmu 21. ta kljun ostane vedno zaprt ta ptičja glava je podobna mački to moraš imeti prav mirno roko da nakapljaš toliko pik 22. to moraš biti že vztrajen da nakapljaš toliko pack 23., 24., 25. to ni bila muha enodnevnica ampak muha mladoletnica ki živi cel teden 26. naš mali pravi že zdavnaj sem pozabil kaj je vse to samo rdečega ptička se še spomnim (ta ptič je lastovka) 27. mar ne smem prav ničesar izpustiti 28. dobro da stolpnice pobarvajo z različnimi barvami 29. zvem da op-art sledi neoekspresionizmu 30. zvem da gre stari popravljat kozolec če ne bo pijan
