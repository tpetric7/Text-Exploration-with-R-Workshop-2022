zjutraj se je oblačil zelo dolgo vedel je da je prišel dan na začetku procesije je v ritmu začel voditi njihove dihe in kretnje ustavljal je srca da so bili pripravljeni na smrt pa jih je pustil živeti čeprav je vedel da ne trpijo
na okno je pribrenčala muha spomin odpeketa nazaj v vročino julija avgusta na kikirikije na šampon na hišnika z ritnim žepom na brivca brez brk na pomočnika z brki na trdonjo ob ribniku na lamarja z ukradeno kapo na hladno cerkev in tisti da bi mi oče dolgo živel da bi mi mama dolgo živela da bi v šoli dobro zdeloval in na prvi dotik udaril je z desno roko po muhi ker ga je oblil strah da muha ne opravi potrebe kar na okvirju predsodek o čistem spodnjem perilu mu je prešel v navado doživljal je ugodje če ga je tiščalo na stran kolibri se mu je vzdignil ob vsaki barvi na kraguljevo višino potem pa izdihnil na robu sveta kot star netopir postal je sit kadila ki mu je sililo skozi vse telesne odprtine pil je samo vino in kruh včasih tudi dvojni konjak
če je šel skozi knafljev prehod je ugotovil da so tam ljudje zelo prijazni ustavil ga je možiček klobuček je imel poln značk mercedes ostrožno kape in ga prosil za mleko dal mu je 2 n din on pa ga je zagrabil za jajca in to zaradi mlekca
ali pa je srečal v bifeju žensko mislim celo študentko ugotavljal je dimenzije umazan vrat in številko modrca ko ji je plačal džus in jo mislil podreti v bližnji vežici na brzino mu je rekla če ve da je mikis teodorakis zaprt in da je to tisti ki je napisal zorbo in da je grk
zvedel je za nek dogodek ko je zlezel iz vročega peska preko herojskih hribov bedastih stricev in srčnih napadov ker mu je nekaj zlezlo iz desne v levo hlačnico je vedel da bo nevihta deževalo je tri dni prijatelj je imel doma več piranh od tega mislim pet v akvariju ni jih hranil mogoče na skrivaj da so žrle druga drugo z žensko je občeval zmeraj po pasje vznemirjal je ljudi v spovednicah pripovedoval opolzke zgodbice in neverjetno užival ob potnih kapljicah in radovednosti na drugi strani vseskozi so ga žrle piranhe neznansko spretno pa je ravnal s steklenico merlota piranhe so ga zasledovale in gledale skozi ključavnico večkrat je zahajal v klub sedaj je ves čas v klubu jesti mora veliko kalorij ker mu je na prsih zrasel ogromen kamen poln vsemirskih znakov
igra mu je bila katalizator bil je enovit pribil se je na zid oglaša se kot razglašen klavičembalo s tisto lepo melodijo njegovo satansko veličanstvo zahteva
mama je hotela na morje s kanarčkom je najbolj čudovita ženska v vesolju komandant stane ji je dal pištolo hišnikov sin ima bmv 2000
vam pa se pogledi tudi ustavljajo na školjkah med nogami da se vam polžek duši od sline vam ki ste se valjali po algah s pištolo v roki vam ki ste pet minut po tem ubijali in kričali kline se s klincem zbija in da bomo po mavrici vsi vijoličasti
na koncu koncev se je premislil zlezel nazaj v posteljo in se izpraznil v robček ferucci padova ali neke domače znamke
