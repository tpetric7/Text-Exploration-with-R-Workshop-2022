Močan kot speč vulkan, bleščeč kot zimski dan in čist kot v ognju žgan, razpel perot za dolgo pot je bel labod
In priletel je do trnove zavese, kjer so strupeni trni grozili, da okužijo vse, kar jim pride do ostrih konic. Ko pa je labod šinil vanjo, so se grozeči trni upognili in širom razmaknili, da prosto pot je pred seboj imel povsod labod.
In priletel je do ognjene toče, kjer so ostri zublji grozili, da opečejo vse, kar jim pride pod žareči plaz. Ko pa je labod zaplul vanjo, so se zublji ublažili in v cvetje spremenili, da lahko pot je pred seboj imel povsod labod
In priletel je do blaznega orkana, kjer so tuleči sunki grozili, da obnorijo vse, kar jim pride v njihovo himno. Ko pa se je labod spustil vanj, so se rjoveči sunki poskrili in plahi pobegnili, da mirno pot je pred seboj imel povsod labod
Tako je priletel do krajnega jezera, kjer je pristal na obrežni skali, misleč, saj potovanje ni tako naporno, kot pravijo. Ko pa se je hrepeneče zagledal vanj, je ostrmel in on, ki prej ni nikdar klel, je zdaj. vzkipel: O hudiča ČRN
