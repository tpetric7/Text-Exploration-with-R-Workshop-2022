eriksimahos faidros in nekaj drugih – je končal aristodemos – se je vzdignilo in odšlo
z vekami spuščenimi na pordele oči in z izsušenimi usti večer je bil prepojen z dimom in ta noč dolga ki spominja na trans jutro z mlačno megleno plahto je nato prišlo glas ki se dviga z lepljivih ulic
jih boš pustil oditi – med krpami sonca sanje ali oni – svetniki in potemnele ikone šušteč v vrtoglavem potovanju dvigala glasba skorajda ugasla
potek tragedije in komedije isti in oboje v gomolju z bokom se naslanja na vlažni marmor osramočen da ga je melodija speljala v čustva žar bo prešel vročica v topotanje množice na uho šepeta glas preteklost* s praga cerkve glas osušenih solz zvezanih s senco kadila in z mavričnimi rokami oken
zagovorjeni v spanje v likeionu še preporod (okopal si se spil v bistroju žganje in blag odšel) oživljeno razpada namišljeno kadilo razpada neznansko daleč je večer kakor da dneva ni
