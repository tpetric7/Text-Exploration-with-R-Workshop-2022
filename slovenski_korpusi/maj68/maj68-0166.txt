Iz cehovskih sonetov
Vse, kar je od človeka še ostalo, pred mano zdaj leži v grozljivi luči. Nasilen konec sanj – le sad naključij? Je to mar tisto, kar srce iskalo
v življenju je in v strasti trepetalo? Medtem ko silim roko: Nož zasuči, razlagam srcu: Z dvomom se ne muči, saj vse, kar diha, bo nekoč ležalo
kot mrtvo truplo na secirni mizi. Nemirna misel, s smislom se ne grizi, naj vsaka smrt v poklicu te ne gane.
Ničesar drugega za njo ne ostane, ko slečena je zadnja preobleka, le misel: to je zadnja pot človeka
