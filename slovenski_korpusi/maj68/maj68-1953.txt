jean philippe rameau (dijon 1683 – pariz 1764) saj poslušam bil je znamenit orglar vendar ta največji komponist svojega časa na francoskem ni ustvaril nobene orgelske kompozicije prav ves čas poslušam tudi to ni lepo in sploh nikar ne poslušaj njegove glasbe to zdaj je pogovor muz največ je napisal scenskih del bil pa je znan tudi kot glasbeni teoretik kako moreš lepo te prosim tudi njegov oče je bil orglar in se je pri njem naučil igrati na orgle klavičembalo violino pa tudi teorijo življenjepisci ga imajo za samouka tako pri nas jakija kar je seveda če pomisliš neumnost spričo katere ne veš kaj bi tako kot na primer roditeljski sestanek ali občani jugoslavije in podobne oslarije no daj no
to mi je všeč la triomphante v a-duru l' entretien des muses v d-molu dva menueta v g-duru in g-molu les tourbillons v d-duru sarabanda v a-duru la villageoise v e-molu serija akordi prošlosti
pomagaj mi odnesti voziček vzeti moraš denar še za egista mogoče ti zaračunajo prtljago in pusti cunje raje doma če pride popravit televizijo bo to kakšnih 15 000 prinesi vsaj kruh
nikoli več ne bo tvojega dada ali lahko prinesem magnetofon na obroke in kinoprojektor 8000 mi lahko še odtrgajo 10 000 za akontacijo 9000 za milijon 5000 za samopomoč potem za sindikat za partijo za vožnjo za poplavo za referendum za penale zavarovanja in kaj še
pohištva tako še ne bomo imeli tudi nisi imela za jogurt in te k sreči nobeden ni vprašal zakaj ne ješ ko so vsi okrog tebe jedli in se ti je nabirala kislina v želodcu da te je zvijalo od slabosti
kaj pa komu mar in hočeš še več si lakomna buržujka zato ne bo zmanjkalo krompirja v kleti ampak zato ker ni drugega
in ne bo nikoli več tvojega vsemogočnega jezika ta edini človeški edini svetovni jezik vedno bolj se krči na najnujnejši izraz na to okorno materinščino ta kruh bi kar jedel kako diši ta kruh in se na polici valjajo pesmi ker ni denarja za poštnino in ti sploh manjka za najnujnejše nobenega sadja za otroke ničesar za kosilo spiš na tleh se oblačiš v tekač in čakaš na vse hudo kar še pride rada bi posnela tvoj glas
tega otroka ne bom prenesla šla bova na morje na ta edini izhod to vedno prihodnje leto s svojimi sinovi
to pa so njegova dela traité de l'harmonie
hippolyte et aricie castor et pollux dardanus zoroastre les indels galantes
pieces de clavecin en concert in drugo
orglal je v avignonu nato v katedrali v clermont-ferrandu nato v parizu nato v cerkvi notre-dame v dijonu nato v dominikanski cerkvi v lyonu nato spet v clermont-ferrandu nato spet v parizu v ste croix de la bretonnerie
