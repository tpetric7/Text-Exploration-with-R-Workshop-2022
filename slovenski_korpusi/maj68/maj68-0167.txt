Iz cehovskih sonetov
Zvedavi človek, kaj strmiš v kletko? Da, to sem jaz, nekdanji kralj živali. Nekoč pred mano vsi so trepetali. Otožno k tlom povešam grivo redko.
Betežnost siva iz oči mi seva. Zobje, ki nekdaj so mogočno klali, majavi, gnili, votli so postali in z njimi vred postal še sam sem reva,
ki dlake pulijo ji v njeni staji, ko sen jo zmaga, drzni otročaji. In gobec mrko le takrat odpira,
kadar se v kožo jedki bič zadira. Da, to sem jaz: čemu bi se me bali! Vladar nekdanji, zdaj le klovn propali.
