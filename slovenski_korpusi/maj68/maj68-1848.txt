Spominjam se te iz neke druge jeseni. Kaj se zgodi potem, ko stvari odmrejo? K: Samotne postanejo. F: Nekaj sijajno diši tod naokoli.
Jabolčna čežana. Vse drobne nežne lezbijke. Lisa in Sharona in Kathy. In misliš in rožnato na severni Clark St. Chicago.
Ena najlepših si. Sama sem za vselej. In je rezno. Tipala sem se črno, zunanji notranji rob. Ne da se ti govoriti. Prav. Začutila sem se in se opekla. Zemlja je življenje. Tu sem. Lahko bi rekel: črv si, še manj. Nič več ne spoštujem rahločutnih situacij. Klobčič življenja, ki ljubi zvijanje v bližini drugih klobčičev. Ljubezniv si in krut.
Odhajanje kot umiranje. Peščeni stožci. Ploščenje. Vstanejo spet. Gibljejo se naokrog. Jesenska gniloba. Dež rada rdeč. Poglej bliže. Rast puščave. Ne, saj ne. Oteka v tvoje oči. Oteka ko truplo. Kaj diši tako fino?
