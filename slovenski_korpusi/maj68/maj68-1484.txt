Iz Sestri Levante sva stopala okrog pet ur in potem je ustavil neki župnik in je rekel da lahko v nedeljo ob desetih vidiva papeža ko bo z balkona rezidence delil blagoslov na Piazza di San Pietro Neprestano se je brisal z robcem po čelu in vratu ker je bilo okrog poldne in ker je bil debel Potem je hotel Kumaro prijeti spodaj ker je bil tudi buzerant ampak Kumara ga je zgrabil za zapestje in rekel lasciate Toda župnik ga je še vedno hotel prijeti spodaj zato ga je Kumara udaril s pestjo pod desno čeljust in župnik je pritisnil na zavore in naju pustil sredi prelaza di Bracco Tod okoli so bile baje zaključne borbe italijanskih partizanov
