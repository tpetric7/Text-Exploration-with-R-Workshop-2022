glave v mrazu, berem colette tolkiena berem o zajcih, ne želi svojega bližnjega blaga listje, listja kot neba listje brez, listje v dokih ne želi svojega bližnjega stanja molitve lastovke krilijo, postovke, v porcelanu listje, majhen klobuk, listje, ovčar marko listje pada v vulkan, žebelj se zarije v herkulane rečem sarafan: listje pod pršičem bogu na grelni plošči, listje duha, krav, bank rečem da bo odslej poslovna korespondenca gladka, eros vlažen vohamo promenado, type hlapi rečem če se ti hlodi zvrnejo pobijem ljudi berem od treh do dveh
tukaj sem si zamislil teraso in tukaj terasa stoji listje korumpira metafiziko, that's my job tobogan, križ iz zelenja
v jasnem dnevu nabira kostanj mornar s črno obrobljenimi prsti listje kavalir, listje jeklo v modrem kombinezonu, listje krišne kače device orleanske, plastični počivalniki pajki visijo, ljudje počijejo, listje, sivi komodor, listje
listje na highwayu, listje spi rjava lepenka se vlaži, slovani so brez taktirk listje v škrlatnih plaščih, mesto v ilegali listje koles, hruščeva, listje za air-france sok školjk, vongole, krapinski človek slike cvrčijo, najprej zgori papir listje v ogromnih železobetonskih kleteh, v urinu listje zbito v strukturo stekla, čas za bioniko listje veronika, prt, stari miličniki v ZDA listje temperatur
