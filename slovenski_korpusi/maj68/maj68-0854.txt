muha obiskuje različne stvari
dotakneš se muhe čeprav nisi muha
dve muhi na mah sedeta
ena muha na drugi počiva
lepota sira mine, ko muha sir zapusti
lepota muhe mine, ko ta izgine v siru
hlače odletijo proti muhi muha odleti
muha prileti na hlače hlače odidejo
ali je sramotno biti muha? muha le redkokdaj počiva v bližini sramnice
leta gola in je na koži nezaželena
njegova barva je zelena njegova svoboda je zelena
Phallus impudicus plus muha
muha sedi na dreku muha smrdi po dreku
drek sedi pod muho drek smrdi po dreku
muha sedi na mušnici noga brcne muho
muha sedi na čevlju mušnica potuje
ubil sem muho kdo bo mene ubil
biti muha živeti posmrtno življenje
