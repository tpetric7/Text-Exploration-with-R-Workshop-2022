Blišč in beda glasbe je v tem, da se nanjo ne spoznajo samo gluhi.
Boben violini: »Zagodeš, čim te pogladijo. Kaj bi šele napravila, če bi te bíli kakor mene!?« Glasba ne pozna meja. Posebno v novogradnjah.
Naša najbolj priljubljena zborovska pesem je: »Fuj, sudac!«
Ker je ljubezen osnovni motiv zabavnih melodij, se ne smemo čuditi, da so mnogokrat tako površne in neiskrene.
Na žalost je v življenju čestokrat tako kot v orkestru: takt dajejo tisti, ki so glasni.
Molk je zlato. Čas je denar. Pomislimo, kako do1go molčimo na izpitih.
»Vse vem« je rekel pred izpitom. Po izpitu je dodal: »… o Brigitte Bardot.«
Pijanega se boji tudi norec. Včasih se človek boji tudi samega sebe.
Boljše vrabec v roki kot golob na strehi. Jaz pravim: »Boljše zrezek na krožniku, kakor vrabec v roki.«
