v spremstvu žilnatih konj topim sledi najprej v večjem in nato v manjšem presledku moj porod plastična roža v mesu drgetajočega stopnišča slečeni predpisi rodbinskih vračev celični častniki vreščeči v oblakih izvržene sopare njih diha lasje v krilu rejenega nezaupanja premožne spremembe v pohištvu rokohitrca ritajoča uporaba mestne okolice suha trava v ležišču ponižnega kamenja gole tablete v prid tehniki trupel
vajeti vodnjaki jeznih bacilov v njenem telesu utripanje surovega na strunah rezgetajočega šuma nežno približevanje oblakov gaziš ljubica gaziš zločine bližanja žreš sledi
kaplja si na moj razjarjeni jezik krogla z bodalom priprava bitke kanal brez slapov doba suše v lobanji pregnanega vremenarja naslanjač mojega dremeža lajež moje breztežnosti
poljubljam stopalo celine požrešno trobento njenih izpuhov dajem ta jezik to pozabljeno vprego in moje krvavice so večje od tvojih možganov
