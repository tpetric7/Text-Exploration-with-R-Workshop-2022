Zapuščam ikonoklastične variante, jaz sem tiger v srcu klica, v tebi kali duša, did she? anima, rjavo sonce nezemskih plasti streh pogreznjenih senc, v zavetju zaležane drobnice v območju palm, drame v dosegu vonja krdel, med ropotijo kramarjev o, luč, razmakni razgretost pojej sadje, olupi lesk blaga livade so razmesarjene, gazele so hitrejše morbidnost, tenki prsti lepote kave ruševin, femme, trenutka gravitacije glej brat, pivniki, umazane trhle brunarice, šel je po pokrajini v letu veselja prišel do vode in jo zajel do dna ustregel prvencu, načrtovalcem ladij ustregel lepim razgledom, rasizmu sanj ožgal norost bičevja, imanentistične soldateske vidim kairo z neba, vidim bruhanje trikotnikov voditelja kač, rudolfinski dvor si srečen pri jedi? primerjaš stanovitnost celic z barvo jute? z rukanjem jelenov, črncev, z oljčno vejico? brokat, iluminirani rokopisi, vzpon in propad rodu cigančki, romiños prisedejo boš plačal? dal bom, uzurpiramo jeruzalem, jemo žgance z leseno žlico strop in hlod, klečanje in betoniranje sten izlivamo seme pred televizijsko kamero boš vstal? se boš prebudil? boš zapel himno? orali smo, pripravljali drva za poletje ni treba miru, ni treba sonc, ni treba žalosti stegna počivajo romiño, stegna so trudna in trepetajo prerezana je topla plava kri še pred nočjo, še pred rohnenjem vračev še preden te bo luč zarisala v prah
