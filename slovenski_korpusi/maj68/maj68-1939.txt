o zveri! jadra! plodonosna tla! temno zelene rože, hrup nedelje s hrbtom držimo čas, s hrbtom letenje črn kruh s hrbtom, voda kjer so nas krstili
o zveri! nadoknadili bomo umiranje hrustanje belih polj, mreže zvezd na preži smo, čakamo dim čakamo svete vonje, hrastova vrata krilimo popotniki miru, lebdimo padamo kot vojščaki trupla ki se kade od vlage
klokotanje vode, kotaljenje isker kroži nad menoj, ubija, hodi ravno po žarečem oglju hitro gre, visoko, leti nizko kjer počije vonjamo karbid južno nebo, kjer so pečine, kritja
kje so podleski mlade živali tope črne ladje, črna sol kje ste kvartopirci na grebenih, sijajne gore križi položeni čez poljske poti, smeh kje je vaša nesmrtnost veverice?
kot črne gmote alp, kot temna zarja slišimo klice, lajež psov slišimo tiho premikanje lovcev, krog žuželk kamne počitka, drevorede upanja
