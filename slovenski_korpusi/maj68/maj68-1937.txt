že sama množica, kot sat medu sluzasta king's road, tope ribe že sam nebeški val, logika simbolov diši jantar, vojaški puč, pojavi se hamlet pojavi se in zgine struktura ločja, vat, vrb, vrtnih mizic v pesku bronastih ogledal
narisan je gospod ki gleda čez ograjo narisana gospa z zmečkanim krilom jaz sem odsev, vlovila me je past et le vin des fleurs et le vin des étoiles m'accablent d'amours
kópanje, kopači, ogrlice, gore skupaj slastno dišeče mravlje, luske azbesta živel je madžar žito mu je načela suša zgradil si je velik most štajerci so mu rezali kruh
delavci v dokih mami, ustnice iz cina zbirali bomo oljčne vejice, zavržen kruh ga dali mariji za prašiče, el teléfono signora dali so te na znamke s tvojih vinogradov debeluh zavesa štrli v prepad, mozolji dolgolascev sveče, orbite katedral donatorji kot granatna jabolka
