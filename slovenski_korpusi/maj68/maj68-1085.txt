moj brat stopi gol, lep kot deviški vrelec v dvorano in ubije jagnje iz ljubezni jemo in premišljujemo sliko sani zarjavijo čez poletje, nebo se zniža
in postane vlažno, zemlja rodi jagode vojaki stojijo lačni med narcisami rumenimi kot noč jasna, jasna straža
roloji so spuščeni in zaklenjeni markacija pelje v gore, v trnovski gozd o čaven, zrak nabit z angeli
krediti armade, kruh, kruh o sibila, razlita, strnjena barva nepremično, nespremenljivo hrepenenje
