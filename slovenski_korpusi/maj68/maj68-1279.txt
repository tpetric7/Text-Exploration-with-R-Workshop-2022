Je voljnost mar v poveljih teže mleka predana čelnim krikom? O seveda, in niti ne privošči si pogleda v azil boječ, kjer običaj pripeka.
Vsa laskrnost divjaška, ki odveka motri prijazne navijače reda, je bridkih vlaken Beatlov zlata veda, je razpuščenih čutov čudna reka.
Povem pa: še bi se v kosmatih srečah poljubljali na okrvavljena meča in ne bi v hribih plt* obstali,
ko ne bili bi dremali po ječah; tedaj ne bi nas naša mati tleča nikdar spoznala v beli ilegali.
