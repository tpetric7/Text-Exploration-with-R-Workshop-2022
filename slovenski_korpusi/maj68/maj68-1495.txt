Navpično padajoča svetloba je ločevala zastrto drevje od ploščate rumene pokrajine brez dreves
V gozdu se jim je nepričakovano razodela molčečnost galebov
Presenečali so jih z nevarnimi ozkimi obrazi morskih ptic
PRIČAKOVALI SO JIH
zanje pa je bil dan zgolj naključje Želja po prostosti
Ravnodušno tuji so se spreminjali v tragične prikazni noči Dolga pot je postajala tiha in siva
Kraji ki so se enakomerno pregibali mimo so spominjali na odprte ploskovite pokrajine
Mehki rjavo rumeni gozdovi so bili kakor odmikajoče se jate morskih ptic
Njihov molk je povzročal trenutno zmedenost
Drevoredi ob cesti so bili polni zamaknjenih obrazov
