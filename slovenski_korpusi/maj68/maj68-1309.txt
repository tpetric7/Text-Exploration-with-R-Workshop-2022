Pomlad žeblji do neznanih letnic da je Jane postala prava žena žitarica drevesnica sveta reka
ko jo obiščem in potrkam na vrata srca občutim glavobol njenih let čebelnjak divja drevesa sedlo med nogami zelene iglice v očeh magnetna polja do koder seže oko v njeni prisotnosti da berem njene misli dom starcev drobtine na mizi črno za nohti pod kožo gosenice lisice angelska krila žejni beduini sijajna belina papirja
pijem vodo iz tvojega izvira jem tablete tvojega upanja da bi Jane rodila pravcatega tigra cesto herkula semenj želja z vročo krvjo mirto v moji bližini bližino da Jane ne bi čutila
zakaj absolutno me ne zanima prihodnost zaprta okna zaprta vrata spuščeni zastori zaprašenost v preddverjih sobanah mrliških vežicah
o Jane je plen mračnih sil
