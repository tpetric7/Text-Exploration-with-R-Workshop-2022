roke ki so osamljene štrlele kvišku in prsti ki umirajo stoje in vendar je nad vsem tem mesec in sateliti in z gospodom bogom lajka skratka vse teče celo vodovodna pipa pušča
v tvojih očeh bi ti lahko bil oče bi ti lahko bil mati bi ti lahko bil brat oh ne saj to bi bilo krvoskrunstvo in vendar ne spiš in niti jaz in niti postelja ker je tema prazna brez tebe in brez mene in ker je kar več ni in ni več niti to kar je bilo je le polno v praznem je le prazno v polnem in roke roka v roko v roko roka osamljene štrle kvišku in v tvoje telo pokrito mojih oči in v moje telo pokrito tvojih oči votlih praznih duplin ki trgajo med tvoja in moja stegna ki lovijo tvoje in moje poglede v kotih soban v mrežah črnih pajkov z zgrbljenimi križi na zgrbljenih hrbtih ki lovijo tvoje in moje besede na stropu soban v belem tiho odpadlem ometu le zakaj v kotih in na stropu saj to je osmoza ker si ti roka in sem jaz roka osamljeno štrliva kvišku pardon leživa nato osmoza in krogi krožijo in krogi krožijo hudiča maček na strehi ti prekleti mački atomske dobe se pa stalno gonijo in krogi krožijo o o o o o kruh tvoja postelja in tvoja kri vino gospodu darujem sebi o o o o o v rečni strugi kamni se brusijo kamni se brusijo telo kot v ilovici ilovica kot v telesu daj vino in kruh krogiii in vendar brez vsakega osebnega nagnjenja kot je rekel gospod bog plodite in množite se med seboj in pozabil pristaviti in vendar brez vsakega osebnega nagnjenja le še roke le še roke
