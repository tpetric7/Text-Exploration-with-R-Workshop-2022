v otroškem snu grem prvič v čudežno dolino ugledam jo vso belo hladečo dobro kot mati takoj vem to je moja dolina dolina okroglih kamnov na klic jutra se odpravim a materi ponesem velik bel kamen sanjam komaj čakam da se zbudim. v roki imam kamen za mater ki se razblini ko odprem oči
z žalostjo sem spoznal da je dolina samo moja in dolgo nisem stopil vanjo dokler nisem neubranljivo začutil da je treba imeti dolino dolino okroglih kamnov da jo je treba imeti samo zase
