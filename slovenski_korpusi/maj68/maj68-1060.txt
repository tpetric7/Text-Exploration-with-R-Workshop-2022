I. vrtna utica nekoč ko si je dal prst iz ust in roko iz hlač je zaukal prav po kmečko in se spotaknil ob krtini tej mali hišici krtovi lepo je zadehtelo in bila je vrtna utica za dva
II. zgodnja jabolka kmalu bo cvet in nato še sad češpljo trikrat premeriš in vrt se zamaje da klopica zdrsne kot gugalnica s peško težko naokrog
III. krčma pri miholu (1722) ogrnjen z vampovim površnikom sem izpraznil turško nožnico pri sisku zaplenjeno in v džezvico zavarjeno s starim miholom sva voliče gnala in si ju s koruzo trdila
IV. mrč pavel si cvička nataka mira mu baretko natika do vrha se s kislino slini in dvotirna proga ga v belo vas zapelje v mrču trčiva pavel sabljo zavihti in brke namoči
V. osovnik namlačeno travo vlečem v hrib krava mrči in uporno molči gobomilo poljubim in se mi želja izpolni mravljinec mi za pasom sedi in tiho brenči sem kot zamožna deklina ki jo pas tišči
VI. spominčice mrena mi pade z oči v utici se divji petelin mresti španska muha mi v zlatem kolku leži muharček lepo zapoje voda se prebudi
VII. pri kroni zlezem pod sod črnega piva računam na prste štejem ozvezdene ženice v meni gnije muža krčmarica k pavlu v sod leze
