7 Nekdo pravi, da bo dež, nekdo drug pa, da že komaj čaka, kdaj bo jedel majsko solato. Sonce te ne slepi, oči imaš odprt, morda sanjaš pa saj ne moreš, ali pa se nam le rogaš in si misliš saj itak ničesar več ne morem izgubiti, delam kar hočem. Roke so hladne, ne čutijo ničesar več. Ne veš kakšen je gozd v pomladnem večeru kaj skrivajo trate v svojem bilju. Zunaj postaja toplo, tu znotraj pa je zrak zatohel, težak, čeprav se vrtijo vetilnatorji vse dopoldne. Benzenova kopel, injicirani karmin, ^otem spet benzen, steklena kopel. In sladkasta vonjava, ki se ziblje po dvorani, po migetajočih neonskih lučeh, po tvojem razpolovljenem telesu, da vidim vso tvojo največjo intimo in tvoj strah pred dotikom kovinskega orodja. Ne moreš se braniti, vem. Tiho padajo kaplje, vse rože so se zaprle, samo trave se narahlo zibljejo in ne vedo za tebe tu v hladni dvorani, kako si nebogljen po smrti.
