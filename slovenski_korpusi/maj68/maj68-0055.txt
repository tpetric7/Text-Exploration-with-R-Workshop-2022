S pritepeno strastjo v telesu obraz duhov med lišaji sanj, da dali prostor bi grobovi za vojno bogov. V obredju boš spoznala sebe, senca, in nas na obalah dne z utrujenim korakom, z očmi zvonov v odsekanih pesteh, z dvomom v težkih korakih bežanja, v zasanjanih lepotah predmestja, v belih črtah žerjavov na dnu neba, nad strehami koč in v krču jutra.
Položena v usta vročičnega jezika s preteklostjo napitih src vsakdanjih velikanov in ptic v snu po dolgočasju je beseda razsula smeh v svetlobo vse od prvega dne po spočetju.
Dež vre v deliriju dne, da veje misel sezajo v belo pot splašenih, utrujenih, lačnih in doživelih ptic, v sanjskih jutrih, ko šepet umrlih v koprenah nad topoli utrujenimi se krade kot strah zatajenih besed.
Ko prideš spet, ti bom roke podaril za pramen voljnih razčesanih las, spet svet bo le na dnu obzorja v krču jutra in ob belih črtah spal.
