moje oživljanje je bilo krho ko so mi umili s telesa plodno vodo in me odnesli skozi kamniti gozd do podzemske reke kjer so se na plitvini napajali krivonogi ovni sem prvič zadihal rosni zrak in zakričal v njegovi opojnosti ki mi je zažgala pljuča in vedno znova prehodim stezo skozi kamniti gozd da napojim modre žarke ki mi sedajo na dlani zatipam njeno utopljeno telo in se zarijem v svilnate lase gledam v njene oči hladne kot drobni leseni naplavek črn od starosti in prepojen z njenim valovanjem valovanjem ki sem ga ljubil kot svoje oživljanje moje roke onemijo ob tvojem truplu
