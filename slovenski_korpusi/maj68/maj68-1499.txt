Odmaknjeni drug od drugega so ležali v zaprtih ovalnih izsekih rdečkasto rumene zemlje
Utrujeni so odlagali svoja oblačila
Prozorna radost in ponižanje bogov se je nadaljevalo Široki in nizki oblaki so spominjali na starodavna obzidja
Umaknili so se mehkobi dneva
Veliki stoletni hrasti z vonjem po zrelem sadju so v popoldanski vročini šumeli in dišali po prvih topolih
Skrivnost sonca je zbledela
Iz temnozelenega parka je prihajal mehki brezbarvni vonj po zemlji
In glasovi majhnih obalnih ptičev
Ob robovih ozkih in kratkih poti so rasla drevesa Z vso gotovostjo so zaslutili zapuščenost košatega parka
Prostrane doline so bile nevarno široke in nagnjene
Debla bukev in hrastov so s svojo skrivljeno senco zakrivala votlo pokrajino sončnih gričev z ostro odrezanimi robovi S previdnimi koraki in sklenjenimi rokami so hodili ob poraslih stenah zapuščenih vaških pokopališč
Dan pa je bil kakor topol kakor lipa Jablane so bele in posekane ležale vzdolž rženih polj
Klečali so v visokem grmovju Obdarjeni z glasovi jutra
In z visokih dreves so visele pesmi ozkogrlih ptičev
Oni pa so z molitvijo na ustnicah z zmagovito nepremagljivostjo besed v grlu pogledovali čez obrežne travnike
Bezgovo drevje in lesene klopi so se menjavale v enakomernih presledkih
In tako ločevale vrt z gozdom od porjavelih pokopaliških zidov
