sem rabarbara v kratkih hlačah maja čepim v kotu tople grede in čakam ust razmočenega jezika in sladke smetane navsezgodaj globoko diham in tekmujem z brivci v postopanju in dišečih laskih opoldan sem utrujen in se umikam muham proti večeru pa me prime da bi zrasel preko vsega da bi bil ves svet rabarbara in bi prišle ženske usta simfonično počasi bi izginjal in se manjšal do dolžine moškega uda tedaj bi postal kompot
