zemljevid podoben jesenskemu listu sijoči kažipoti ponižne steze igre na nesrečo gumijasti vogali tu in tam sit deževnik
vtetoviran horoskop na desnici škorci med zobmi gibljivih od strasti spetih z oslinjenimi vrvmi
levica izrabljena z neznano pisavo tresoča od dišav zabodena s topo zastavo
princip brezdanja poteka vzdolžno nabreklost solidnega sožitja družba igra vlogo črpalke neprestana inkubacija in sla zapeljave pod potujočim hladnim peskom
plug drsi po tej ploskvi glazura vlage po baročnih sadovih in gnojnih robovih tip in voh zavita v vsedrasto bledico
ostanki tkiva zleknjeni sami vase nežnost ubita v dotiku razdišana in otečena postelj neuglašena pesem grla sluznica razprostre krila razbije vodnjake in se nastavi vetru
harfa v dušniku poganjki v pljučih ogromni delci potujejo proti žrelu nato curek v požiralnik proga je rožnata z delci v prahu
hrustančasto ogrodje vztrajnika
razvejana obala z ostanki peska med rebri histeričen tresljaj stresa podaljšek hrbtenjače
odisejada hlapov v utopljencu krvave škrge na kavlju hladnokrvnosti prijetem v smeri očesnega kazalca do zadnjega diha sama vlaga
gejzir urina v strastnih deblih počasna sluznica se skuša z listom tekočino upravljajo spirohete spolnice se podaljšajo v izločala
tolšča sproži proces gibanje hrane postaja sunkovitejše vrečice za milodare otrpnejo lopatasti strdki dvigajo roke
med rastlinjem se plazi goba z masko preko telesa elastična in prilagodljiva toplotnim spremembam ob izlivu se ovlaži da laže zdrsne v temino deževnikov
pipec molče v hlebcu nabrušen v razpadajočem dnevu vznemirjen gozd poizveduje za domorodci v ponižni temi jezik si umirjeno išče streho
če bi bil bezalnik bi zadrhtel čebela muha na konici v drobovju smrad po loju zanemarjena bolečina v temni cevi
krakanje zdolgočasenih bakterij kaplja in kapljice na krilih otrplih hroščev ptič z bolečino v kljunu z gnusnim korakom stopa pelikan
luskasti vratovi roževinasti boki kravje oči frfotajoče gibanje smrdeče meso se klati po vlažnem zraku sluzaste zgradbe na otoku ujetem v neusmiljeno trdoto svilenega pokrova
zaudarjajoča sopara procesije pred podkupljivim uhljem okrnelo prstovje metulji z zobmi pokvarjeno semenje konji se parijo z vlažnimi ponirki v nočni omarici čepe dresirane živali
urarsko orodje v puščavi škorci širijo žile pogoltna svetloba v prsih v nastavku zoba si plete gnezdo družina mesojedega ihtiozavra
njegov prvi korak v levi kot rosnega tetrapaka šelestenje jezika v gnojni buli porasli z razpadajočimi obrati v postelji starinskih povojev
lebdeči krap z zadahom zrnca sveže vode nevarni gobci nad zarodom visečim na sluzastih nitkah brizganje krikov in žabja kri
ves zarod nekam zamolklo škripa v ritmu kožnega izcedka stisnjenih okončin in napihnjenih trebuhov tako preživljajo vesele dni
nastavljena priroda s priokusom baladnega laježa med palicami nastavljeni plodovi v rokavicah prezrta voda in rahla slutnja ognja
sumljivo tiktakanje v mehurjih vonj svetlobe na madežu kože težka kretnja ozračja lomi kolesje bronaste samokolnice
modričasta bedra nad luko izlivov žveplen spomenik ali babe rdečkast balast z daljnogledom v stranskem žepu prašnega nahrbtnika
ostarela vena pri telegrafu membranasto sporočilo tkiva preskrbovalna mreža votlin bodeča okna stisnjene bube nečesa čvrsto zlitega
pastirji z rojem čebel na desnici na levici izmučen veter vzame srečo toplega večera
telo posodja na sveži veji romarji z odprtimi rokami drget rane med temelji kubik prsti v nosnicah ledja ovita v predrkane rjuhe
krvnička v nogavicah na skrinji odmrlih celic prevaranih z dedovo vrvjo in bronom
s porodno vodo na vratu moker od ognjenih stiskov sragast zaradi usranih teles med praprotničnimi zvoki
nad razpetimi loki ženske ekonomije pred zastorom jeznega spoznanja na tomboli treh potreb z ravnodušnostjo grozečega tekstila
nato preko užaljenih mrtvecev do požirka iz oguljene bradavice
lepljivost popkovja poseka trzajočih zvokov pod okriljem pojnavastih dlani ponosnih v razdivjani svobodi
valeč se nad sesekljanim drevjem v mejah arene in sesljajočih obrazov noseč zarodke v morju nemirnem od hoje in smrdečih od bližine izločal
nemi dvogovori ne močni nad neusmiljenostjo gladine
razdalje uokvirjene v razkorak bolni gobci s strdki na ščetinah otipljive vlažne sanje in nad vsem tem ždi sistem sistem razpada in sistem kock
žveplen sneg se hrešče spušča v votlino besed bodeča sedla zakrpane uzde v ciljni ravnini kraljevska steklovina z ostanki pene na nalepkah
ne tu ni pepela in zabojev je pa vse lahko prebavljivo in ne redi
