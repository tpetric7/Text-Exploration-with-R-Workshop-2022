ko napišemo že vse pesmi ko preberemo vse knjige ko obredemo vse kraje kaj naj počnemo potem
ko spimo z vsemi deklicami ko zajebamo vse policaje ko poskusimo vsa vina kaj je zdaj na vrsti
ko spoznamo vse ljudi po imenu ko zadenemo z vsakim strelom deset krogov ko nas proslavi vsaka misel v čem je potem naša bodočnost
ko izumimo že vse neznane stvari ko prebedimo vse noči po cestah ko vedno dobimo na športni stavi katero pot bomo ubrali
ko naredimo že vse revolucije ko končamo vse vojne ko pomrejo vsi iz stare garde kam se bomo zavlekli
ko izobčimo vse velike duhove ko legaliziramo hašiš ko je vsa umetnost avantgardna komu bomo še segali v roke ki nam ni enak
ko uničimo vse ure ko znamo že vse jezike ko zasužnjimo stvari kdo nam bo potem še rabelj
