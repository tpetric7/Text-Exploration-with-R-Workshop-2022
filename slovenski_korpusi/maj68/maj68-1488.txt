Doma jih je bilo petnajst otrok S tremi leti je izgubila očeta s šestimi mater z desetimi pa je odšla od doma da bi pomagala mlajšim in garala zdaj pri tej zdaj pri oni hiši Z osemnajstimi se je poročila imela deset otrok in moža ki je hiral v rudniku dokler ga ni zasulo Pričela je znova hodila je od hiše do hiše delala ves dan in še ponoči ter sanjala o kmetiji kjer bo na stara leta našla svoj mir Otroci so odrasli dva pomrla eden padel in ostala je zopet sama Delala je s starčevsko močjo zbirala dinar za dinarjem in si kupila majhno hišo s kuhinjo in tremi sobami Ko je hotela vnesti vanjo Življenje je od samote zakričala preklela boga v katerega je verovala ljudi ki jim je dala šestdeset let in tri sinove in se v prvi gostilni zapila Umrla je kot crkne brezdomen pes
