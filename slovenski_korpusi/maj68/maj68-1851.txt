Poleti duša nad nebo kavkaško kot orla krik, puščave sled krvava, sibirski led in zima praška za tvoja krila vse pretežka slava.
Uničim te, umazana Rusija, ti sužnjev in gospode kraj; v mondurah rdečih policija, pokorno ljudstvo, k meni zdaj!
Politični proces, ki v mislih ga imam ne bo obšel nobenega od vas, svobodo še nesluteno z njim dam slovanskim srcem dokler še je čas.
Nov svet priteče z vodo k vam na dom v zbiralnike nalijem LSD, s tem spravim vaše duše v dvom ker svet že dolgo urejen več ni.
V ekstazi tajni, nežni tej omami pokažem vam Jesenina obup, njegovih belih pesmi kri predrami neznani strah in smrti strup.
Priprava traja naj vsaj mesec dni medtem poslušajo naj vsi Geronima svobodni glas, ki seči mora v slednjo vas.
Ko Orwella bi vam prebrali, prevzgojo s tem bi dokončali; njen terapevtični uspeh človeštvu garantira smeh.
