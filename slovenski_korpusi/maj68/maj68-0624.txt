Po bregu, med paštni prihaja tvoj smeh sredi težkih latnikov pod večernim soncem in se odbija od grozda do grozda in se mi skriva med napete jagode, da so vse sladke, vse dobre, vse tvoje. Potem, ko boš jeseni prišla prav blizu vsakega grozda, da ga pobožaš, po svoje poljubiš in položiš med druge v brento, jaz bom poskusil ta smeh to pesem tvojega sveta vedno ko me skelijo prameni tajnega nemira od večera do večera. Po bregu med paštni prihaja tvoj smeh.
