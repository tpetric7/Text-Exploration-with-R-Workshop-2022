Imel bi resume v konicah plesa, pekel v razdaljah votlih otočanov, trenutkov mrzlih divjost neskončano in klavzule violin morda v zavesah.
Imel bi jedra hazarderstva česa, kar z nemočjo je Zaratustru dano in kar kolenom v luč je kdaj poslano, imel bi hrepeneče sle potresa.
In, smrt kitaram! tudi to bi imel kdaj, kar noče več veneti strmo v Hegla, kar pada v pavje popke kot pepel zdaj,
kar smeje kri v norost, kar je preseglo tunele tope in kar trdo moli v krivuljah krivde, a navzven nikoli.
