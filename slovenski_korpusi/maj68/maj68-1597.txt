(Epos)
SOBOTA: Najprej ujel velikega črnega hrošča; tak je, kot rogač, le da nima rožiča; v steklenico ujel še veliko zeleno kobilico in kresničnega črva ali ličinko ali kaj. Črv je čez eno uro že ugasnil.
NEDELJA: V steklenico dolil vode. Živad še živi.
PONEDELJEK: Črv je poginil. Kobilica je še zelo vitalna, hrošč pa, kot da gladuje.
TOREK: Hrošč je razmočen in povsem nesrečen. Kolibica čaka na svojih pet minut.
SREDA: Hrošč živi samo še neznatno. Kobilica kar dobro. Živadi dal nekaj zelenjadi.
ČETRTEK: Presenečenje. Kobilica poginila. Hrošč enako kot včeraj.
PETEK: Ker je kazalo, da je hrošč že razmočen in mrtev, sklenil eksperiment prekiniti. Hrošč je na planem nemudoma oživel, da sem ga pustil pri življenju.
