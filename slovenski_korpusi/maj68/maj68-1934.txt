imajo župani dlake, rože dovolj ovsa? železnice močne osi, voda kruh? imajo žlebovi račun z nami, angeli smrt? stopil sem pod tuš, začaran
kriknil sem, pognal živali v hrib jagnjeta v dim, pesek v globino ladje imajo prividi barvo, gore koncentracijo? sporočila obris, roke prebrane strani?
so smreke res na drugi strani, ptice glasne? bobri mehki, zrak bremena vlažen? je ploskvi res vrnjena moč, duši brezno? o materija, tropi psov
gladko seme, prostor je tu, gori svete stopinje uklenjene, ceste zavarovane bo veter blag, bodo živali v gorah prašne? jadra zasenčena, tok rek prebit?
krila ljudi, kako si sladko razkrečeno meso matere surova okna vidim skozi volan, posel letenja s tem bom svet razklal, satana butnil ven naj nade v prah, naj ga luč fizično likvidira
