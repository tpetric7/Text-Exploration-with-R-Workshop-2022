jaz sem ljudsko stališče, krava tropski veter, pod gladino spim jaz sem aristokratski kanibal, jem formo bobnam po belih kapah kuharjev
bobnam po njihovih predpasnikih, jaz sem zelena integracija voda teče v lazaret, po škornjih se dela led od vlage bobenčki, stihija, gobčki pes renči v slikah
stoičen? temperatura, vrata, vrgel sem zlat prstan v vrele ovsene kosmiče, jesen je tu usoda ima isti krog, pešci smrdijo nov sneg pada na kepe
trave so prepojene, rdeči škrlatni plašči vrtinci se zrak, vrtinci se gošča nad puščavo preproge iztepajo, s sončnim vzhodom vstaja barva videlo me bo več ljudi, s sončnim vzhodom postajam jutro
