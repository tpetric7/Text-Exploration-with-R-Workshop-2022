Kaj pomeni, ko mi je bolečina te roke udarca prijetna? Kaj pomeni, ko me boli beseda?
To je čisto novo.
Tako novo, da grem po cesti, a nos zaviham v nebo. Kot kakšna nova dištanca. Stvari se spreminjajo. Tu mož ne vem, kako da nisem nikoli pomislil, a utegnem dobiti kak nižji udarec tudi jaz. Vsekaor mi ne hodijo v misel nikaki protiudarci. Zdaj tako je. Najverjetneje od tam, od kjer ničesar ne vem, ker mi je neznano. Študentje? Ti me gotovo ne morejo ljubiti, mogoče jim žrem kaj kruha, jaz tega ne smem, nisem nikoli mislil o tem. Ve se pa vsekakor o meni vse: to je zanimivo ves čas misliti, da, ko greš po cesti, srečuješ same blage, tuje neznance, a tedaj se nenadoma izkaže, da so vsi ti nekakšen magnetičen stroj, ki pomeni in beleži vse, tvoj sleherni korak, tvojo sleherno podobo. To – kot nek popolni policaj. Vsi tujci in neznanci, ki jih še nikoli prej nisem videl, mi tvorijo popolnega policaja, ki pa je tako vseobsegajoč, da ne more drugače, ko da je potem v enem in istem telesu še sodnik beležkam svojega spomina.
Zato zdaj dvignem nos, ko grem po cesti. Zato, da ta stroj, če kljub bo še kar naprej govoril in trdil, da sem običen buzerant, ne bo mogel več iz kakega slučajnega pritalnega giba, kake moje kretnje, ki bi kazala, da se pa vseeno nečem postavljati nad vse to solidarnosti in dobrega srca in vsedopustljivosti radi, izpopolnjevati svoje magnetne memorije, širiti svojega spomina, da bi imel obsežnejše poljane, ki jim hoče venomer soditi in tega obsodbe potlej tudi po vsi sili justificirati, in zato zdaj dvigam nos, da prijazni tujci, ki jih srečam samo na cesti, postanejo res prijazni tujci. Samo le prijazni tujci: tako zdaj hočem. Samo sovražiti, z vsemi sredstvi zatirati te prijazne neznance, da prenehajo biti popolni policaj, da postanejo in za vselej ostanejo le prijazni neznanci.
Ne pozabimo znancev in prijateljev!
O teh ni, da bi zdaj pisal: pač še jih tolči z vso silo po glavah, še jim dajati občutka, kako so ubogo nizko, ubogo daleč, neznatno.
Dvigati nos. Če naj mislijo? Naj mislijo! Strah, se mi pa le zdi, velja več, kot ono, če kaj mislijo ali če nič ne mislijo. Vsekakor biti nadut. Tudi s stari+mi gospemi, ki pridejo na obisk. To za zdaj.
In kaj je to, ko sem danes zjutraj vrgel čez prag nekatere mi drage, pa mi je bilo takoj potem, da tega ne bi smel tako?
Kaj je to, ko bom jutri vrgel tudi vse drugo čez prag, pa bom vendarle mislil, da to tako ni dobro in prav?
To je to: Stvari so lepe, stvari so vredne!
