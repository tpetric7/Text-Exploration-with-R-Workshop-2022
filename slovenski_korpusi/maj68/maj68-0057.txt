Z otrplim jutrom v hrapavih dlaneh soočenje v napisanih resnicah, kletev v svetlobi senc in kačjega lizanja v kamenju grozljivega miru ni to, kar sem videl v cvetnih očeh dne, ko sem te srečal v obalah brezdelja, v pesteh čutil strah ubijanja, v trebuhu slo krvavenja in večnosti.
Sence so se prilepile na vratove bežanja znotraj ograd in nesmislov ujetih v staranje, ki nikoli ne najde razbitih vrat v grobost src in malodušje dni. Sence so se splazile v naročje brez okradenih sočutja z mesečino in strasti, spočeti v gnezdih lakoto poštenja. Sence na listih vrednot pokolenja, na očetovih razbitih ramah so se prisesale in v mejnikih zarisale črte lišajev.
V krilih dajanja sem strgal si obraz v krpe naučenega igranja in ti ob lažnih sencah, ko mehke so dlani brezveterja v borih, si kamen postal v bajki bogov. Udobje v medlih lučeh med beraštvom duha in ohlapno podobo svetinje izmišljenega telesa glasovom trpkega vina jemlje priokus prevaranih mož in besed v trohnobi okradenih vrtov.
Še sreča cipres v grobiščih po prazniku vojn se zbala je sence v obrazih otrok, ko v stražnem zidovju bedi v tesnobi prokletstva.
