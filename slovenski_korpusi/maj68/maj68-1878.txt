kolnica klavir kmečki tip šepek baptist gverila Španka okrog trebuha so ride izza oltarja tovornjak močan in glasan gregor
grbec spi na trebuhu motika dvigne nos in vonja kraljica z dvignjeno nogo neužiten kos tleskne po tlaku
pa pa pa rečekosmat parkelj premozgano vimek klofne in pomodri prečešemo se in prebijamo šaljapina pečejo redkev počasi seda valjar ljubi sarabande
sodnik z ovalnim obrazom plahimi očmi kratko desnico se skloni in hitro šepne še stranišča so utrujena
zajtrk je bogat miselni tok vlačilci v degustaciji čep zapah in čriček sedijo v loži
razklan krof v sedlu plomba se dviga v dvorani admiral in radohova vas abortus pomerja obleke pivo zamrzne ladje pa na jug
krivilci balanc se odpravljajo rokavice naskočijo prste potplati se topijo večplastni zrak se v tišini sprehaja in sklepa pogodbe kuga se za trenutek ustavi
jahajmo pitone na es mati in tine rožanc permutacija valov izcedek na dopustu avguštinec v pancerjih
enciklika pederastija rolade barikade čokolade sonce vabi na kiklade
rudar sem ter tja pozavne pod zastave predsednik švigne izpod koruze odrski mojster spominki na dedka harmonij na žulju
palec in kazalec na o palec frc frc frc šestorica na deblu milijarda v pesti
med bobnenjem zavija luna okrog ledij z volno na očeh radirko na stopalih ura na ušesih pretrese
levica ne ujame žoge trepalnica nad lenartom vesele kokoši med orodjem sonce se vleče nad studor vonj se posrka slama ozeleni prijetna senca nad parkljarji dela obok
s truščem na ustnah se spuščam na brnike molitev zavita v celofan solza v tetrapaku vročina pritisne na modrice življenje se spusti v dir vse gre po svoji poti
neznan nos zvit strah lakirana brajda roka v kebru bebav lišaj lopatasto kolo veriga gorskih hrbtov
prva polovica telesa je gola do izpušne cevi je presledek golo drevo zaključuje kroge modrikasti čmrlji te odrinejo korito je polno
tiskovina učne delavnice v mlinu brezlesno papirje golobja noga metulj na straži cenik pod steno pribit stol na križu
večer zažvižga agavji šum voda lepi dlake nad žilami vznemirjena je trava ruk zveni zelo apatično
angora na rokavu kovček švistne k topolu golo gričevje se zavleče v votline kako sam tužan puščava stoji razkoračeno parada obrvi na vlečnici
trebušna mišica širi prsni koš osamljen ganglij izza stebla seč dela kvadre nad predvorom zaplahuta vesela bakterija v obrisu
proso piska preko piščali parnik v limfi bezgavka z vermouthom dimlje v dimniku malpighijeva telesa norijo za passo doublom
gonokok preleti ozemlje stara obloustka trka po tlaku neznan plazilec ponuja vezalke pred jajcevodom stoji blagajna popadek vtika glavo v sečnik ploska noga je duševno strta
želodec kriče bere pisma sterilna gobica v ritmu bosonoga žvekalna mišica blefira v smeri severa pljuča pohrkujejo v saten
slinavka beli zijalko štiri kalorije vedrijo roženica nagaja kopitarjem vlakno išče vejo dendrit z rezervacijo v podlogi opazuje pupke niz proge
vse zadiha v isti smeri dlesen v mavcu beljakovinski utrip naoljen umski delavec skat v grbi
toplina delovnih gibov lunin ples nad kocinastimi topoli nato kratek počitek v mehurjih krtačasta brbončica pikne sol v nožnici
ropot časa organizira tabor higiena kovinskih držajev hrana kaplja po žlebovih usnjica ponuja roke s prostim očesom nad bradavico tleskne meso na mizo
izbica se polni periodično premična ustja po stenah prozorna jedra se uvažajo in izvažajo skrčena prst po ploskvah testisi in rast brade ob prisotnosti vlage sedajo po oporiščih
plastična podkev na ušesih zimska roženica v temi rahitični pregib ob vznožju mehak gumb nažiga z žago krempeljci podijo iz parka slovar se zavleče na sliko
nekje na tvoji koži je moj stolp izprožen v napačni smeri belega zemljevida stolp z okamenelim požirkom v temini temelja
debela ustnica je danes vesela s cvetočim kamenjem posejanim tu in tam med sistemom kanalov
tvoje luknjice goltajoč kruh s trudno ribico v naročju in tvoja orjaška dlan s ponikalnicami na križiščih
mogoče pa ob sončnem zahodu in dobri muziki tudi pukcaš predvsem pa je tukaj važen karakter
flavte in čmrlji na sokrvici razpotja in mali bogec iz ličja in vlažnimi narokavniki
najprej te je tisti iz potočke zijalke nato katehet brigadir itd
na levi je južni pol na desni severni pol sploh si pa en velik globus
kdo je tisti ki pere krepelo v našem potoku to je simbioza hišnika in kurjača z asfaltno bazo in prameni rjavih las
tisti s knjigo v senčnem gaju je pepito s kazalom v goltu pepito s plavžem in žogasto čerjo pod veslom
pritisk v jagodo z koledarsko natančnostjo porivek dišeče samote satan iza brokata šepne zelo tandenciozno hu huhu
pod stropom vise moda v medu na lestvi se cedi nosorog z otroškimi očmi zre v svet počesana obloustka kresnica topotne v gumo
vitkih kretenj pohajkujoč hukne v noč kravji jajcevod z nasmehom kopita medleč se bliža sveta noč
jata namiznih svetilk in dva debela goloba praskljajo pod brajdo v tisto spočito noč
kioski z eliksirji knjižnice renesančna pankrtaža sklonjene ploskve med parjenjem osvetljeni gospodje iščoč vogale dovodnica s povešeno glavo
če bi bil velik dva centima bi se skakljaje igral na radiatorju šepne drevesce in odskaklja v ravnino
razvejana zrklja boreč se z odmrlim gubovjem žareč snop slepeče svetlobe usmerjene z zarjavelostjo večernih premic
balon sapastih veletokov združenih s prsatostjo dežele napihnjenih in drvečih v šumu prostorske risbe
