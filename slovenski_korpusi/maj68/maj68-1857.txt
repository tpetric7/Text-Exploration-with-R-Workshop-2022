j. alfred prufrock pride v tak dan ko gre po cesti pa nikogar več ne sreča zadosti ima vseh teh popoldnevov in čajev ob petih njegova ženska se mu jebe svoje življenje je že izmeril s kavnimi žličkami hodi takole in pride: tu je sneg zunaj pa je sonce tu se ustavi kaj zdaj če stopi naprej se mu čas odpre postane bog in najde pot v ljudi in stvari nobena poezija ni več potrebna nobeno sonce sam se mora odločiti in nihče mu pri tem ne pomaga
do I dare disturb the universe?
j. alfred prufrock si ne drzne glasuje za dneve in opravke rok ki so mu znani glasuje za svet ki je prijazen v svoji spoznavnosti kjer ni prežečih hamletovskih vprašanj kjer se bo v miru staral in nosil posvaljkane hlače ne drzne si ker se boji za trenutek je zrl skozi priprta vrata za hip se je zavesa razmaknila kar je pri tem čutil ga je temeljno prizadelo za drobec je bil a vse zaman
pospravil je kovčke obleko je spet zložil v omaro in potni list je romal nazaj v predal potovanje se je končalo še preden se je začelo vzame sprehajalno palico počeše se na prečo in je breskve večer je topel in oktobrski
ko bo novo leto bo sneg po strehah in megla po kotih j. alfred prufrock se bo postaral mogoče ga bodo prijatelji zapustili vse pa bo ostalo isto
