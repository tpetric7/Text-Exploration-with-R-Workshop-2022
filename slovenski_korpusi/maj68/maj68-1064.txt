(sramna kuga)
po vsem tem ko se je živina sodavice nažrla je še ulanec katarino zapeljal jokali smo dve noči katarina je z ulancem šla nikdar je ne bo več nazaj 8 jokali smo še nekaj dni
o moja katarina moja ljuba katarina na tvojo nesrečo še malo vina morda trpiš morda te je prebrisanec zamorskemu kralju prodal za prgišče zrcalc in grbasto kamelo morda le za suho južino in nato hop nazaj v domovino za mizo kadečo 21 s polno mošnjo in usti
o katarina moja vem da moraš v turški kopeli v turški kopeli za sedemintridesetimi morji skopljence briti brivcem hlamudrače v žolču prati o katarina katarin'ca 30 o katja moja
zbral bom fante ki so srca vaška na tuje prodali devet mesecev bomo sabljice kalili in nato planili ter vse paše pobili glave jim bomo ostružili vinca vanje natočili tebe oblekli alabastrne postelje odgrnili 42 in se zasanjali v turško noč
ob meni boš sedela 44 in po tuje ljubila
ko domov bomo prijezdili čez šest žveplenih morij vsi bodo na kolenih domovini sem devico vrnil na spomlad naju bo podlogar o katja moja za hlevom poročil
