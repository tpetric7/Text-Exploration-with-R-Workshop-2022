Dlje greš Globlje ti kaže glad v kamnu
Noč za nočjo globlje v nebes strmoglavljaš
S stisko v svojem čelu z zvezdami pod stopali v prahu svojega rojstva
Stvarnik neskončnosti in prividnega sveta Neogibni iskavec bistva kosti v vonju požara nad žejnim trenutkom kjer ni moči v smrti
1. razsežnost
Beseda kaplja skozi zemljo in zrak
Ne vidiš je Ne slišiš je Ne misliš je Se slutiš je ne Zaseže te Terja te Posrka te da si kost in kamen
2.
Brez konca in kraja je golt ko nisi z roko v roki z ničemer
In izreči moraš
izreči nemoč svoje krvi izreči omejenost svoje duše izreči jedek kamen izreči žaltav zrak izreči suho vodo izreči jalov ogenj Izreči prazen prostor izreči vse
kakor preseganje
Četudi je svet glas Četudi je zarečena beseda Preseči moraš Četudi je beda Četudi je čas
2. razsežnost
Čas prehiteva Ti zaostajaš Čas lebdi Vsak dan je suho zlato Črede se zgrinjajo proti obzorju kakor zmagovavci Sonce kaplja z besnega neba Svetloba razpada v korakih čez prsi
Vsakdo ima svoj jaz in nič odpuščanja svoje dolžnike in vse dolgove na telesu in duši
kruh svoje smrti upanje v lačni slepoti
in sonce na ugaslem čelu in zemljo pod praznimi stopali
in v žilah semena ki nepotešljivo tiščijo v nožnicah jutra
2.
Preroki usihajo vase Resničnost je dana dnevu Dan se razteza v usodnost Ogenj razbira samega sebe kakor da so živi kič in balast Zvon Zvoni Molk molči Lačno znamenje smo
Kateri dan je Katera noč je med konjem in plugom
da ni brazde da ni duha ne sluha o stvareh ki bodo prišle pozneje za nami kakor svet ki izginja
3. razsežnost
Raziskani so čudeži tvojih rok Izmerjena je slepota tvojih nog Nasičen je glad tvojih oči
Razpuščene so tvoje žile
Svet se razblinja kakor vera v zorenje svetlobe
2.
Dan in noč si seme v prostoru lačnih stvari
Senca je dorasla na poti in določen je kraj tvojega ognja Ne vidiš več vase in ne daješ iz sebe
Le slutiš da čas zori
3.
Zaseženo je telo in zmagana duša
od jutra do jutra je zemlja vse dlje v prahu resnice pa ni obzorja le žeja in glad
IN ZOPET ZENIT
