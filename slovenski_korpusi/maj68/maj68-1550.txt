neznosno je čuvati brez zvezd dihati, s krpo tolči prah rjovenje, v krogotoku so reči naprodaj s poletjem, z oljem premazanih teles s pozicijo vohljača, prekupčevalca rim kje žge? kaj se otaja? kaj spominja klej? v tropinah sok, risba klopotače všeč so usta, dobro si narisal usta vidim roko na tilniku, sprehajalca drsenje parnika, zverižene ljudi zeleno pahnjeno na breg, okrogle ovratnike rastlino kako antropomorfizira vodovje gora boš stal? bomo pokadili račun? me bodo živali slekle? sedel bom, v krožnicah ni vina poslušal razlago, napenjal past in vodo, gledal menihe kako se talijo v bron letališče v frankfurtu, se boš oziral? se boš oziral, tvegal steklo? plavutim se veča koridor majhna črna kocka z mehkim modrim metrom lepilni trak ki bo pripotoval do tal okno, volna namočena v pošast premikanje elektrike, mastne črne plasti kraja shell, leseno šestilo za pouk matematike dolino z ribami
