HUDO JE, ČE NI DIPLOM – Že več kot eno leto na medicini ne dele in ne sprejemajo diplomanti pismenih diplom. Vzamejo le potrdilo o vseh opravljenih izpitih. Potemtakem ni težko lažno se izdajati za zdravnika, še posebej, če pristojni ne zahtevajo, da jim diplomo pokažeš črno na belem.
SLABA ZDRAVILSKA KURA – Kljub temu, da je bil simpozij jugoslovanskega združenja za filozofijo sklican v Vrnjački banji, situacija na tem področju še vedno ni ozdravljena.
PROGRAMSKI ZBOR – Pretekli četrtek naj bi bil na biotehniški fakulteti programski zbor. »Ziher je ziher«, so si dejali funkcionarji FO in rojstvo programskega zbora pred univerzitetnim odborom zamolčali. In prav so imeli, kajti novica, da se je tega zbora udeležilo skupno osem študentov biotehniške fakultete, je našla UO na spanju še isti večer.
SLEPA PREDANOST NOGOMETU – Nagnjenost naših državljanov do nogometa presega že vse pametne meje. Žalostno je, da celo narodno žalovanje tempirajo do ure, ko se prično nogometne tekme.
