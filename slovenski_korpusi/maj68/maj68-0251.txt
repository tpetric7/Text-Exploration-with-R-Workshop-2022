USPELO POSREDOVANJE
Nadvse smo veseli, da je miličnik tov. Milčinski aretiral Bojana Adamiča. Škoda, da tega ni storil že prej. Precejšen del slovenske TV publike bi mu bil za to zelo hvaležen. (In Lola Novakovič tudi!)
O PROMETNI VZGOJI MLADINE
Mladinci in mladinke, nikar ne poslušajte Tomaža Terčka in ne vozite se z njim na kolesarske izlete. Kajti z njim vštric voziti, to vas bo drago stalo. Miličniki so pri izrekanju mandatnih kazni za tovrstne prometne prekrške neusmiljeni.
ČUDEŽNA JE TA POMLAD
Na enem od oddelkov biotehniške fakultete so si baje že dalj časa želeli skupnega sestanka komunistov, profesorjev in študentov. Zdaj, ko se v pomladi vse prebuja in cvete, bodo prizadevanja kronana z uspehom kar en, dva, tri.
CVET Z EKONOMIJE
V petek, 10. aprila je na oglasni deski za obvestila študentom s področja predvojaške vzgoje na ekonomski fakulteti visela dopisnica, s katero vabijo študente na razgovor o odgovornosti mladih ljudi za splav, ki je bil v Naselju dne 25. MARCA LETOS. Zakaj visi prav na tej deski, ni znano.
BOLAN DUH V BOLNEM TELESU
Nič čudnega ne more biti, da pride do raznih »nezdravih« odklonov med študentsko mladino. Saj so jih same besede. Na tekmovanju v krosu pride šest študentov.
