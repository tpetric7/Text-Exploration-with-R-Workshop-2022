nikamor več ne more vol iz brega joj mati za njegovimi motnimi očmi klečiš na zlizanem stolčku grozd ti sije na obrazu ivje z veje naletavajo ptičji sprehodi grm te skrije na bregu nikamor več ne more vol govori greg s toplo sapo smrekovina se solzi
prišel bi ti zaboga enkrat zakurit v mrzle slepiče hiše čas ti počasi z grla odteka nisi več drevo v zrelih letih to sem! odgrneš si s telesa tenko plast sončničnih trupelc poskušaš me spomniti sekaš v travo pot gori jemlješ ravnotežje roka svetlobe se izza tvojega hrbta splazi in odkrije hišo zlata nit zgodnje lastovke bosa gledaš kako se dim vzdiguje s kupa gnoja sprožiš dihanje svoje pesti sonce ugrizne psa
