Prižigam sveče podzemlje hude ure korenine lisičji brlog oči daljnogled pleme mravelj angelske peruti rečne rokave katakombe telesa katakombe duha smetišča sveta vse Cordobe do Cordobe so zažigalne vrvice so deževne dobe da se suša razlije noge gredo narazen in zamenjam mrtvaški prt
in prižigam štiri hišne vogale prazne bokale in poplave na jalovih poljih sončnice O naj se množijo lisice ko bo nasedla noga čoln veslo veslač čudežni mandarin Julija konec pesmi mir svetlobe smola krvi armada potnikov tiktakanje kamer veselost smrti koledar spomenikov na kilometre celuloidnega traku
da Prometej ugasne ko stopim v hišo tvojega bitja
