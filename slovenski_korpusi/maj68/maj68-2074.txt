Da na Prešerna nismo pozabili, nam kaže strasten lov na »zajca«, ki bi naj nam postavil Cankarja v središče Ljubljane, kajti narod se mora zahvaliti velikemu vsaj stoji v slovenskem svetem pismu (farizejstva pa pri nas, po ustavi ni).
Ta naš čudoviti, stanovitni narod se je po vseh teh desetletjih toliko prekalil ter opomogel od nesreč in gorja, da ga je lahko zapekla vest, začutil se je grešnega. Zdaj narodno razburjen, s kurjimi škofijami v vampu, z gobcem potisnjenim v mcsenettovo smetano ter s svobodo pod pazduho priznava, jasno in glasno, svojo krivdo, da je zatajil umetnika.
In nič lepšega (in preprostejšega!) ni, da umetniku postavi kipec nekje pod platanami sredi Ljubljane, ki ga bodo varovale sonca in deževnih kapelj – kajti revež bi lahko dobil še nahod – in mirna Bosna! Da bi zgradili novo gledališče, kulturni ali univerzitetni center, rešili problem na Kozjanskem – v Cankarjev spomin, seveda, ali pa kar zaradi kulture na splošno – narodu še na misel ne pride. Kipec, pa slavnostne solze, stoenainpetdeset povabljenih, učiteljice z malčki, ki se učijo deset minus enajst, kakšna krizantema med belim peskom na potki ob bronastem umetniku, nekaj tovarišev, ki bodo kritizirali strokovno brezveznost tov. »zajca« … in bo stvar opravljena. Videz, pa čim manj denarja.
Toda tudi s samim kipom danes ni tako lahko. Še včasih, ko si lahko naredil »realističnega« umetnika s sanjavimi očmi, jasnim čelom, mogočno desnico ter golo muzo nad njim, so se razlivali žolči, danes pa je stvar še bolj komplicirana. Vseeno mora kipar znati nekaj več kot pa le narediti Cankarjeve brke, da bi vsem nam bilo jasno, da gre za Cankarja.
In razpisali so natečaj, dva natečaja, žirije je bilo za pol drugega Martina, naših umetnikov tralaletnikov prav toliko in izbrali so – BRKE. Kajti tudi prvošolček mora RAZUMETI to enkratno umetnino. V zgodovini pa bodo lahko stale zlate črke o tem veličastnem dejanju slovenskega naroda.
Spet smo tam, kjer smo bili – tam, kjer je sam slavljenec bil že daleč naprej.
Da pa bi bilo prav zares vse tako kot je bilo nekoč, bodo spet s klobuki in puščicami pobirali samoprispevek. Umetnik je narodov in ta narod naj da tudi denar! Živio
Dajmo narodu dva deci – in narod bo napojen, dajmo narodu pol kranjske klobase – in narod bo nasiten, pokažimo narodu brke – in narod bo videl Cankarja.
Vidim, vidiš, vidi, vidiva, vidita, vidita, vidimo, vidite, vidijo – VIDEZ.
