Berem, kako je Borges sam lepil plakate po Buenos Airesu. To mi dobro stri. Gledam njegovo krvoločno mater v filmu. Po načinu šofiranja
sem takoj identificiran kot Evropejec. Barry Watten reče: oči vrtiš kot torpedo, preden parkiraš. Res je, Američani vrtijo oči kot kolibriji
in najdejo parking lot. Frank O'Hara bi bil raje slikar. Jaz mislim, da SEM slikar. Usta imam odprta na važnih fotografijah, neprestano se režim ali
pa sem melanholičen kot opica. Ta opica gre ven! V tej pesmi je preveč imen in v glavnem sem taka mediteranska skala, da na njej lahko spečeš zrezek.
