iskati ime za neznano sedeti za mizo spotaknjen ob vsako besedo ko so v napoto vse misli prepričevati se o uničenju ugotavljati vzrok stvarstva buljiti v praznino v njej iskati besedo ime za neznano čakati na nekaj posebnega slepiti se z upanjem da se nekaj vendar mora zgoditi misliti na nešteto stvari ki niso niti malo jasne iskati njihov pomen skomigovati z rameni ko teža pade nanje tehtati samoneobvladovanje ki ga ni v enciklopedijah brskati po preteklosti če je v njej kaj drezati v žerjavico da zagori sklanjati se v brezno v njem iskati neznano ki je brez pomena tožiti po izgubljenem času ki se ne vrača v smrti sprejemati vase molk ki je sumljiv od prenapolnjenosti kadar pobiram kamenje in ga prekinja samo vonj gnile trave in plast prahu na dnu reke ugibati v katero mesto vozi vlak ki me vleče za sabo opredeliti nič
