Iskal si naročje v čistih vetrovih samotnega obrežja, med trstjem kanalov, ko so prozorne, odžejajoče vode, razstapljale polikromijo. Iskal si naročje v opoju lagunskih motnjav, iz mračnih domov proletarcev, preko zidovja si iskal, osirotele plitvine brezdomstva bolan! Zakaj se budi tvoj strah, ko si na podstavku matere zemlje svojim ljudem odprl srce, ko ti je razočaran rod s krikom v nemih očeh razodel kamenito povest spomenikov …
Koraka smrt! oznanjajo noč grozljivi tam- tami … Bratje, kje ste? Črne so matere neumrljive! pod spomeniki so samo še matere črne.
dan je prišel preko poldneva v polikromijo sanj iskal si vetrovi samotnega obrežja objemi prozornih odžejajočih voda tam-tami tam-tami tam-tami našel si krik a-a-aj (a-a-aj) daleč z obrežja morda tako kakor povest riževih polj v Hue.
