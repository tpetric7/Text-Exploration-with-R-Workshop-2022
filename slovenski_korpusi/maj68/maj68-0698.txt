praskam se po kosmatem trebuhu mimoidočih ladij za zabavo olje sem v vodi živo srebro ki skoznjo utriplje nad vodo v iztoku za pomiritev in kretanje časa s pepelom zraslim iz groba mrtvopojočega mirujem v en dan gibanje mraka gledam molče in jem ker sem nesrečen da je sploh mogoče slikati vodo v suho viharjev ob polni svetlobi kraškega kamna skorjo premalo pečenega kruha za lačne slanega in žejnega ljubezni hladne vode ki ji pravimo kri dokler je vroča potem se obleče in gre za menoj tja čez znotraj leseno a rdečo in jo tudi prodajajo za deset krikov pod udarci biča svetlobe neizrečene sreče otroka ki gleda mater v obraz kamor sem padel ker sem se pobral
