Naj se nikdar ne ločim od ljudi. Ni sreče, če jo moraš sam užiti, ne upa, če ga nimaš s kom deliti, le kar je sreča vseh, me radosti. Zato naj bodo hvaljene vezi, ki mi jih narekujejo nositi prijateljstvo, krepost, up plemeniti, razum in delo, ki duha vedri. Le te vezi so luč, notranji soj, po njih se mi odpro ljubezni duri v soglasje, moja ljubljena, s teboj, v njih najde duh moj tisoče oblik, kadar v naročju tvojem, v tihi uri, zamaknem se v tvoj nežni, čisti lik.
