mizza bere tomaža šalamuna ki je nag in proletarec
Kdo je kdo (1)
ti si genij tomaž šalamun ti si sijajen ti si lep ti si visok ti si velikan ti si mogočen ti si veličasten ti si največji kar jih je kdajkoli živelo ti si kralj ti si bogat ti si genij tomaž šalamun v skladu z naravo moramo priznati
ti in lev tebe zvezde spoštujejo sonce se vsak dan obrača k tebi ti si vse ti si gora ararat ti si večen ti si zvezda danica ti si brez konca in začetka ti si brez sence in strahu
ti si luč ti si nebeški ogenj poglejte oči tomaža šalamuna poglejte veličastno svetlobo neba
poglejte njegove roke poglejte njegov pas poglejte kako hodi poglejte kako se dotika tal tvoja koža diši po olju tvoji lasje so sončni prah zvezde se čudijo kdo se čudi zvezdam morje je modro kdo je zaščitnik neba ti si ladja sredi morja ne uniči je ne veter ne vihar
ti si gora sredi ravnine ti si jezero sredi puste zemlje
ti si speculum humanae salvationis ti si brodnik zla
ob tebi je vsaka luč preskromna ob tebi je vsako sonce mrak vsaka opeka vsaka hiša vsaka mrvica vsak prah
vsako vlakno vsaka kri vsaka gora vsak sneg vsako drevo vsako življenje vsaka dolina vsak prepad
vsako sovraštvo vsako jagnje vsako žarenje vsaka mavrica
Kdo je kdo (2)
milenko matanović je največji blefer kar jih je
on je ostudnik cednik in močerad on je tupko on si vrta nos on je tako strahoten tupko da človek ostrmi milenko matanović ima uši in garje on je fašist on se pudra on je tupko blefer in velni se mu delajo v laseh
on je generalni sekretar fašistične partije on je tupko on je najbolj klasičen poniglav tip kar jih je on tako pošastno laže in se spreneveda da je vse skupaj ena sama očitna laž in sprenevedanje
on leti po zraku in zraven škili on je muhe in vsako potreplja in postrga on je mrčes on je krivuljast zrasel in bo krivuljast umrl on je ostudna mokra jalova riba in len da smrdi
milenko matanović bo končal v grobu on je mrčes
Kaj je kaj (1)
to je klavrno to je naravnost pošastno klavrno to je tako pošastno klavrno da človek ostrmi to je naravnost pošastno klavrno nekaj tako klavrnega nisem videl še svoj živ dan to je naravnost pošastno naravnost klavrno to je naravnost pošastno klavrno to je klavrno ostudno maliciozno in klavrno to je tako klavrno da bi človek znorel to je tako klavrno da lahko sedem generacij zaporedoma joče dan in noč in bo prav tako klavrno kot je danes to je naravnost pošastno naravnost klavrno to je nepopisno to je nepopisno klavrno to je klavrno
Kaj je kaj (2)
to je čedno to je izredno čedno to je tako čedno da človek ostrmi nekaj tako čednega si želim videti vsak dan dolgo časa sem si želel da bi videl nekaj tako čednega to je čedno raznobarvno in čedno to je naravnost čedno to je tako čedno da bi človek vse prodal da bi lahko dan in noč gledal kako je čedno to je tako čedno da je vse kar se vidi okrog manj čedno to je čedno in amen to je čedno
Od kod Mizzi misel, da je Tomaž Šalamun nag in proletarec
s čim se najraje pelješ? s parnikom zakaj? ker se vidi daleč naokrog kaj se vidi? morje kaj še? nebo se bojiš viharja? ne, parnik ne pelje če je vihar kaj pa če pride vihar ko je parnik sredi morja? potem se bojim ne znaš plavati? znam zakaj se potem bojiš? bojim se da bi mi voda prišla v usta katere šivali imaš najrajši? kužke kaj pa leve? levov ne maram zakaj? ker se jih kužki bojijo kaj imaš najrajši? katalog kaj je zdaj z njim? žalostno je propadel kako to? Ijudje nas ne marajo zakaj vas ne marajo? ker je marko napisal glavo od kurca kaj si pa ti napisal? muca fuka zakaj ste tako hudobni? zato ker smo žalostni nisi rekel da si veder in da se veseliš življenja? rekel sem da sem veder in da se veselim življenja, ampak zares sem žalosten kaj boste zdaj? revolucijo bomo naredili kaj si belec? črnec kdaj se najboljše počutiš? kadar sem nag zakaj? ker se počutim svobodnega zakaj se počutiš svobodnega? ker sem nag tomaž šalamun je nag in proletarec
Top lestvica genijev
si fotogeničen? če ne bi bil fotogeničen bi bil že trikrat v grobu zakaj? zato ker sem fotogeničen ti si blefer vem da misliš da sem blefer kaj si pa zares? genij misli si saj tudi si, mislim si da sem fotogenični genij in tudi misliš da ni nobene packe? tega pa nisem rekel so packe, mnoge packe so no in? kaj no in, počakaj da se lepo v miru razvijem da me čas obrusi in da postanem kristalni fotogenični genij kakšna je top lestvica genijev pri nas? živečih? živečih gabriel stupica vinko globokar ivo daneu prof. dr ing. anton peterlin milenko matanović miro cerar rudi šeligo tomaž šalamun torej obilica genijev? res je relativno izredno ugoden čas kaj pa slavoj žižek in marko švabić? oba sta še premlada in ju ne bi bilo fair proglašati za genija to povzroča strašen pritisk
Upam hitro
kakšni so mladi dečki? hlapasti kaj ti je najbolj všeč na njih? kape in nohti kaj pa rožnata ličeca ki so kot male ritke? upam da bom dobil stanovanje od izvršnega sveta
