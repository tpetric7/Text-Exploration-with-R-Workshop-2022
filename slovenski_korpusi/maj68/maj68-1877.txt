PROBLEMI: problematični, problemski, aktualni, spremljajoči, avantgardni, razmišljajoči, pronicljivi, vznemirjajoči, iščoči, vrtajoči, vztrajni, brezobzirni, zadevajoči (koga ali kaj), kritični, ostri, divji, pijani, omamljivi, strupeni, moreči, zdravi, paranoidni, jezikavi, obrekljivi, posmehljivi, zbadljivi, moteči, borbeni, metaforični, revolucionarni, krvoločni, vsevedni, spotakljivi, PROBLEMI – pralni stroj časa in prostora …
PROBLEMI: do bralca! brez njega!
k bralcu! proti njemu! na-v-kljub njemu! navzlic njemu!
za bralca! v njega! zoper njega! čez njega! na njega!
skozi njega? raz njega? z njega?
pri bralcu! ob njem!
o njem? po njem? v njem?
med bralci! nad njimi!
pred njimi! za njimi!
z njimi?
PROBLEMI so bralec? njegovo zrcalo? projekcija? misel-beseda?
UDAREC?????
Sedanja komunikacijska shema PROBLEMOV:
PROBLEMI
besede
bralec (sprejemnik, potrošnik, lenoba, parazit, slaboumnež, ovca)
Nova komunikacijska shema PROBLEMOV:
PROBLEMI
problemi
misli-besede
bralec (sprejemnik + oddajnik, mislec, ustvarjalec, sodelavec, borec)
PROBLEMI naj uvedejo novo rubriko; v njej naj objavljajo probleme-teze, vprašanja; brez komentarjev, brez sugestij; probleme v premislek; probleme, ki naj postanejo bralčeva misel-beseda.
Bralec naj misli na straneh problemov, naj posreduje svoje misli navzven, naj bo bralec sprejemnik + oddajnik, naj se napiše, naj se iz-po-na-do-kaže!
