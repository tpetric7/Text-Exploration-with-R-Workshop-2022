na meji med pennsylvanio in ohiom je nebo višje, zemlja bolj zravnana, žito ubito se vrača kot čudež, kot mah in sneg, kot tišina
narava, beseda ki se topi v ustih kot medenjaki, dolgo vkovana v mrak se taja pri koreninah, nezaupljiva polja neme gladine, še vedno ponujajo odsev,
krijejo z mrtvo barvo telo, ki jih ne ranijo hitri, brezbrižni pogledi opazovalcev, mlado, ranljivo tkivo je radodarno samo
prijateljem, pobožno ustrezajočim novemu ravnotežju stvarstva, nežnim dotikom ljubezni, svetlim poljubom lahnim kot dih
