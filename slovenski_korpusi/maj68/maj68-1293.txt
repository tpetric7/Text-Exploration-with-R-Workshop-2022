dihanje velika selitev ukanjenih plemen znanilcev ledenic novorojenci na pasjih motvozih pijani slepci na poleglem žitu usta kanal in umivalnik naplavina krvavih kamnov lazaret dvižnih mostov zložljiv lepak kanibalske paste
mišice ožuljene od ježe pohotne od nedeljskih mrmranj bajeslovno zavite v valove poljubov spomenikov finega prahu s prašnikov žilnate ovijalke nabrekle od rumenih hudournikov opraskane z minerali apnenčaste tlačilke licence ravnotežja izrabljena rešilna vrv v svodu akvarija trebuh je ekvator na konopcu in konopec obrazna brazda z lepljivimi zlatniki uheljniki gibčnost trebušne govorice je tajfun moškosti levje žrelo starih igravcev laskanje morju slavospev nosečemu lapidariju odsekana dovodnica je mrtvo svetišče na vulkanskih tleh spomenik tekočemu kruhu uradna uniforma zemeljskega bremena
