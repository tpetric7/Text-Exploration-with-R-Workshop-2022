Črn si črn fant da bolj črn ne bi mogel biti ampak po žilah se ti pretaka rdeča kri kot meni ali njemu
Črn si črn fant ampak pod kožo imaš prav tako pogum kot jaz ali on ko tečeš kroglam naproti riješ po blatu med trsjem in si koplješ globok grob Le oči imaš bele in dlani Ker tvoje oči so žalostne in poštene in ker tvoje dlani znajo božati jazzovske strune in napete prsi Evridike
Rodil si se prav tako kot jaz ali on in prav tako so ti pognali prvi zobje Pretepal si se po Brooklynu in bil srečen ali pa žalosten kot jaz ali on
le da si črn kot pravi sin SONCA
Umrl boš kot bom jaz in vsi in pod zemljo bodo postale tvoje kosti bele kot sneg in nikdar več ne boš črn ne jaz bel Zdravo stari
