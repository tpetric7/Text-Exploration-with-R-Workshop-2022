Pokrajina se spreminja, prišli so novi študentje. Lije, da bo visoka pomlad. Odgovorne, logične besede so past, Sanja. Grušenka mara sonce. Zato prereži vse
telefonske žice, izstopi iz vseh odborov. Narava je dobra, ko se sabljač zaseka, ker umiva. Barve drvijo po telesu in se mešajo in se ljubijo. Tu je bil snežni
vihar. V Chicagu smo se sprehajali po jezeru in se prehladili. Potem smo šli dosti bolj južno, zalila nas je džungla. Maruška je kupila trak. V Mehiki so
strašne, blede gore. V luninem svitu se valijo in odpirajo kot list ogromnega cveta, kot preproga v jedilnici, kjer živijo nonica, oče, mama in Marija, v Kopru.
