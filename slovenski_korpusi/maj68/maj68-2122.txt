od razstavljenih meril in blesavih reflektorjev vsakdanjih črnih stolpičev zaradi ostrganih storžev ob pokanju šivov med nogami miz in stolov zlikanih čevljev na gladkih tleh dvoran ob nihajoči belini izvoljenke tam kjer se je zaradi loputanja prah nabral v rahle kosme ki počrnijo roke in se prenesejo na beli bok
tako tudi decimetrski vlažnovotli objemi do polovice temnozeleno raztroseno prav do spektra ne čisto do rdečega eno plast prej brez dimljenja ob tulcih premeščeni jeziki v ustih in se skozi spuščene zavese le konice igel nekoliko razmehčajo in je njihovo seganje bolj jalovo tako tudi zaradi navadnega nakovalca in mehke kletvice ob rob da postane izogibanje neprijetnejše na stopnicah z veliko glavo in sleherna neprijetnost posod v majhnem predmestnem stanovanju šklepetav kovček dragih zlatih lutk z odrsanimi koleni in prašnimi rokami sivih in gubastih a votlih in cunjastih ustavljen korak izdaja njihovo povaljano prisotnost in rjave tihe in hripave tečaje sklonjene v dno ali vzpete v bok
pa tudi roke niso krčevite v vlagi ponarodelih ljudi v jeziku stolčenih orehov vsakdanjih nakupovalcev prest in sklenjenih sončnih dni sredi z mehkimi cunjami obrisanih stekel od sline vlažnih fotografij pod medenosladkim srdom zaklenjenih žab končno ni kam … od nikoli pokvarjenih paštet in slepih teč naočnikov držanja popuščanja in padanja ni navaden srajčni gumb ali injekcijo penicilina proti triperju škodoželjnega nasmeha žeje in bedne do sijaja zloščene medenine kljuk kotlov po starih kuhinjah čast gospodinj zadrego pretepenih otrok po predsobah pa predmestne vrtove in vile v njih z raztrganimi tančicami in umazanimi nohti njihovih držajev z majhnimi vijaki prosit za jurja skidat premog lahko tudi prazne črte
in bele pentljice deklic ki že tonejo sredi raztrganih in zamenjanih rjuh v prve menstruacije in tesnobne joke z neokretnimi svinčniki teles pod zamaščenimi balkoni kinodvoran malenkostnih ogorkov in srkajoče maternice gejziraste penise z osušenimi usti gnilimi zobmi sramotnih žličic od spenjene sluzi nespokojno sovražni spitano grdi obrazi tudi za vedno zgovorne številke cestne kocke v jetra
torej že prazni naslovi še kislih malin in blatno spokojne trobojnice izmed sivih vsakdanjih oblek in kravat z gumo obloženih kolesc bolniških postelj obstriženih in oguljeno zadušenih dreves nad vrati izmozgane teme reliefa in kovinske konice palice za na kmete desetih zmečkanih slamnatih cevk pod podplati crknjenega peska obzidanih dvorišč steklenih oči živahnih protez nečimurnih svetlikanj brušenih kamnov z rumenimi cirozami idiotskih infarktov da se z vrvicami povežejo razsuti otepi
strehaste odplake scufanih brusov pa tudi grožnje spuščenih zapornic in sladkobe olupljenih pomaranč pa brezpomočne neometane hiše in naveličanost gladkih površin z lahkimi torbami iz ponarejenega usnja in brez izogibanja in celo kovinski ščitniki ne olajšajo zaradi razkošja muškatnih jagod
trojnih številk navaljujočih in spretnih oknic visečih z enega tečaja in razmajanih kletk pozdravljanja izsrkana beležnica z usnjenimi platnicami pokljuvan ostanek toplega hrepenenja ritenski smeh plavolasega vojaka težkega železnega okvira razpadlega v rjo presenečenje ob kleščastem ugrizu v mehko in polna škatla koščkov strganih rudnikov od kapljajočih katranskih samonoscev velike ene (edn. 2. skl.) v belem krogu pa tudi razdeljeno skakljanje brez preveč sladke kave v temi nagnjenega senčnika iz kota skozi šope las v straniščnem sifonu v pasji fuk pred stoletnimi rotovži v zvesti smeh stranic
jecljavih zvočnikov in kratkovidnih ekranov sovraštev nasmejanih jubilejnosti slabo zabijanje žebljev v trde pode siv o stumater kako siv dan
perverznega stopicljanja golega piščanca starega skoščkanega predalnika zatohlo smrdečih kopalnic zlomljen ključ v besu leta nadstropij steklenost drogiranih mladcev uvelost vonja nasekljanih trav brenčanja muh v zadrekani latrini kletvice očetov in jebemti mater (mater – množ. 2. skl.) scufane manšete ljubko krojenih ptičev pokanja eksplozivov na drugem koncu skromnosti tihega besedovanja slabo ošiljene barvice ob podtikanju belina na drugi strani v dalj vanj široko zataljena žica
premeteno kolebanje prezebajočih jajčaric podmizni polst na zeleni preprogi kamenčki svetih gramozov v fračah rumenost oskrunjenih izkozlanih likerjev pa odpiranje knjig na pobrisanih mizah na pritiske nemo mrtvi gumbi in vprašanja skopanega v notranjosti veselo blesketanje oken v rezko ozračje prijeten zven brona mečkanje klimakterijskega mesa po pisarnah trd povaljan vozel v prsih za spomin
pa razpoke v močnem kamenju v nadstropja sobe polne lesa zoprnosti glasnega govorjenja v odmevajočih vežah šest smrti in petero pogrebov na dan naklonjenost plešastega hotelskega vratarja premehke sredice rjavih dimov
pa tudi smeh izzveni po gladkih kožah hrbtov in svetlikanje enobarvnih tkanin kapljanja umazanih krzen kašljanje v lepem okolju opojnosti (edn. 2. skl.) sluzov različnih vonjev mastnih govejih juh pocinkanih konjev v nezaupljivih ulicah v kovinske čeveljce obuta stojala koliko sivih in črnih kamenčkov v cementih domačnost medvratnih tamponov s toplino pokrovčkov v potnih dlaneh kako malo stvari drugače od včeraj pojemajočih sklerotičnih šivov
pa odbiranje s kupov potočenih kroglic in pusti znaki ob cestah prepasanost popevk na stružnicah kakšna dosledna zdrobljenost nekaterih mehanizmov hripava mirnost stenskih stikal noge se v svojih razkrečenostih umirijo
presekana vzdušja gostiln pegavost znamenja zaletavih zaspancev treba bo odej v ta letni čas
iz šumotnosti papirjev in notoričnih navad gladkosti za posrečenimi potegi pil in majhnost vseh naštetih stekleničk pa topline trzajočih trebuhov in gotice od katerih se lahko zadušiš pa pretresljive zunanjosti najetih cirkusov
in čvrstost v kateri se znotraj shladi in pljunkarski krči vročin ploščice z zmrzlo stoječo vodo vse za potovanje nekaterih strani nagih deklet pod procenti alkohola travnata izjokanost razritih poligonov zbesnelih cuckov po asfaltnih cestah po mlekastem stegnu v sitasto kolobarjenje poglej kako smetanasto so umazane vode
pa nekrosadizem osiromašene delte rajskih rek tihotne spovedi s hladnimi zdravilnimi svečkami v dankah pupki res tako prijetne živalce
debeli slovarji besed ki se jih lahko naučim svetli lestenci nad prijaznimi brlivkami plaha kretnja roke kovancu za laket debel priročnik majskim ljudem slabostne ploščatosti jahajočih vratnic staršna grdota okrasnih rozet na vozičku breznogec skozi megleni polnočni gozd
in zmeda semaforskih luči tropi žuželk zahtevnost širokih gladkih stopnic kaj strahljivega v prašičji smrti curki tekočin izpod vročega neba taka svežina prepleskanih čolnov mirna mogočnost obrazov v dlaneh iztegnjenost dveh teles je brez pomena
mrzli ognji pomirjevalnih tablet in besede si ne utrejo poti skozi mozoljavost obrazov
monotono udarjanje sklonjenih plasti in nadležna kljuvanja krvi končno le zleknjeni nesrečni razstavljalci kopit polne nabreklosti kovinskih membran vržene v spačeno navideznost sredi veselih kretenj volnenega dne vedno popolnejših zmed pravih tkanin da si nekaterim ni več treba meti oči sredi februarja spomladanska groza svežin prežvečenih romanov v kovinskih škatlicah ohranitev (ohranitev – množ. 2. skl.) in suh šumot gorečega papirja
komarjevi leti pripeti na prozornost stekla pa rožljanje vsakdanjih orodij da so znižane gladine resnega sovpadanja in izmaličenih škatlastih želj uperjenih skozi usta preprostih ponjav rahel tek in smrad po črnih početjih nizi že nabranih delov skozi nevidna merjenja zgodovinskih raritet
pogoste zahvale tubastim mostovom pa zložno odpiranje izvenosnih platišč nepremišljene rdečine kapljičastim izgubam okrog trkajočih karnis mezečih odhodov
kako od vsepovsod prašno kamenje pa oblikovane toplote
pručkaste palice iz belih sten z živopisanimi polivinili oblita jutranja jajca razkoračena stoja sinje halje metlic v zvezi z oholimi strastmi mednožij in šumenja raznobarvnih smernic
in tudi stavki se izmuznejo čez gole vratove zadeti golobi na posvinjanih napuščih prikupnosti izvrtanih stolpnih ur počasen vzgib modrega zvezka nad žimnico zeleni naslovi
dodatek je prekleti oddih izumrli izvori osnove pesek izpod materinskih sluzavosti prijaznih povabil in neprijetnih srečanj na pragovih hišnih vrat vrženo v polprazne rešitve odklonjenih pohot kot nenehne rjavolase sence mimo oken
neumne nesramnosti vsiljivih državnih potrdil od temnih limuzin sklonjeno nad omočene malčke vzpetosti (ed. 2. skl.) penisov v ljubezen žen in počenosti dolgih drdrajočih kegljišč traktorjev po razstavnih prostorih širnih dvoran z okna vzdih kako sam človek po tej ulici vse zloščene iskrivosti kovinskih vžigalnikov na sivo v zvitem papirčku bodeče skrivnosti (ed. 2. skl.) skozi pločevinastega pajaca igračo kolo vzhrepenelih vzdušij zatohlih dvoranic predihanih vatastih toplot prešitih odej blebetov v sonce sklonjenih kamnarjev komaj še pomembno zadelanih odprtin skrita želja
in bednih zdolgočasenosti nezadovoljnih gospodinj bolečin zaradi zlaganih materinskih kretenj prikritih poposlovilnih nenehnih eksapad in poniževalnih laži v obrazih denarnih večerov že razdrapanih kletvic na nujnost prazne užaljenosti
zakrite suhotnosti teoretizirajočih predavateljev stran od dosegov pretirano uporabnih ženskih glasov velikega psa v več kosih izpod hitrega vlaka cedečih se banalnosti žalostnih žrtev prometnih nesreč in bednih želj po mrtvem hladu razpraskanih obrazov ob metodičnih komentarjih k oslabelim tehničnim predmetom jermenčkastost sključenih bab na gomazečih trgih lesenih pet skozi razbite omare
klokotaje razliti upi med zaboje ozimnih jabolk pevna hrustljavost svinčenih oznak in dovolj trdne opore lesenih obešalnikov oddih
