I
Srečavši prijatelja – pisatelja (ker pisci ne štejejo) in sva iz oči v oči. Bivši iz oči v oči in on v črni suknji oguljeni in z ogromno zapitega denarja. Pijoč kavico. Govoreč, pijoč kavico, pogovarjajoč se, čebljajoč o sexusu.
»Fuk preživlja revne sloje, žalostno je srce moje!«, reče pisatelj in še: »Piši, piši prozo človek, delaj umetnost.« Posrkavajoč: »Za novce, zlate novce ka vino.«
»V prostem času, ja, ja v prostem času …«
Srkajoč kafetek, v prostem času, v odvečnem času, usranem času!
V MRTVEM ČASU!
Punce iz FF v maksi in midi in mini v mesto – nemoteno češplje, nemoteno v mesto, v življenje.
Dva opustela, prav zares žalostna, zapisana samca, skoz šipo, jokajoč brizganec v pločnik, umetniško, kafetarsko, lirično ka vrag …
KDOR HODI PO TRAVI, PODOBEN JE KRAVI!
Invention. Pregnanost v zakrknjeni red skrunjenega kamna, opljuvanega, pomočenega, pobruhanega v noči od sobote na nedeljo. Pridni fantki in pridne punčke, najprej pogledati na desno pa na levo, počakati, če pride avto, pločevinasti bogec, nič travice, nič drekcov, otrdi, to je za kužke in za hipije.
II
Gospod MALONE je definitivno ozdravel. KONEC. Jebena jesen je poskočna kot stara kobila. S svojim trapastim soncem pleše po deželi, umirajoče listje jo s svojimi barvami riše kot priletno koketno cipo, ki hoče biti podobna svojim cvetočim dnevom. Rjavo, rdeče, rdeče rjavo, oranžno, rumeno, trudno zeleno, modno vijoličasto, jutranje belkasto, PERVERZNO!
Prijatelj – pisatelj se zeza pisca.
Gospod MALONE se ponaša s svojim na novo pridobljenim zdravjem:
»Ja bih hteo da te jebem bolje, ko što te jebo nekoč neko drugi.«
Konec gospod MALONE, nič ne pomaga, vendarle konec!
III
ČAKAM;
Prihajajo. Slišim jih. Počasi. Potiho kot picajzli. Neopazno. Računajo presenetiti. Ljubeče. Fukiš. LAŽEJO. Ne lažejo. Ne bodo. Masa. Bo, ne bo. Rokohitreci. Gasilci. Packe. Brez trkanja. Brez oprostite, prosim. Pa kaj, pa kaj, pa kaj …
OKNO, odprto kot maternica večnosti, brez krivde, brez odnosa, ponuajoč svoje usluge tretjega nadstropja, ali nadstropja po meri, želji in okusu.
BREZPLAČNO.
Z ljubeznijo in vso pravico ti pripovedujem to povest, s shizofrenijo in brez nje, v času lačnih psov in sitih lisic, ljubeč kot kreten, poskočen kot mrtva žaba, zavozljan kot čreva. Katero povest? Kakšno povest? Oh, povest pač.
Inflacija, kastracija, inovacija, komemoracija, kooperacija, CIA!
IV
Zberemo se bolj prijatelji in manj prijatelji ali čisto nič prijatelji in govorimo. »Cene rastejo,« reče eden bolj prijateljev. Potem ga ne maramo in je manj prijatelj. Ali nekdo reče: »Skoraj bo zima, jaz pa še sploh nisem bil na morju.« Zaploskamo in smo sploh prijatelji. »Teto je pobralo kot blisk, pa šele dvainosemdeset jih je imela.« Tega, ki je to rekel ne poznamo. Pa rečem: »Oh, najdražji, mili moji ljubi, malo športa, tenisa in plavanja na primer, pa kanček smučanja. Sonce, zrak, ahhh.« Vsi so videti zadovoljni, toda nihče mi ne pove ničesar o stopnji prijateljstva. In še eden: »Veste, politika in književnost na primer, kako bi rekel, umetnost, saj veste, kaj mislim kajne?« »Vemo, vemo, vemo! Navdušenje je nepopisno.«
In kaj bi rekao deda? »SEREM VAM U GIMANSTIKU!« to bi rekao deda.
V
Kaj torej pomeni, če se nekega jutra zbudiš in ti točno pod oknom tvoje konfekcijske spalnice zaraščen in povaljan veseljak, medtem ko si bo zidu prazni mehu, prepeva: »Bela vrata, kožno odelenje, moja draga leži obolenje.« Kaj torej pomeni?
Če je ravno državni praznik in visi dol s hiše zastava, lahko torej pomeni člen 173, KZ, od treh mesecev do dve let nepogojno, toda nisem mislil tega.
Kaj torej?
Kaj torej?
Kaj torej?
Velika skrivnost. dražljiva v svoji skromni naivnosti, kot pečena gos, ki na srebrnem pladnju sredi svečane gostije naenkrat indiskretno zakikirika. Po naših mirnih in čistih domovih, polnih svetih podobic se je kot hudičevo seme zaplazil dermatološki misterij.
VI
Po svetu pa se veselo klati kolera. Tik pred našimi vrati je in okoli nas. Ustrezno smo ukrepali. Razumete! Ukrepali smo in če bo potrebno, če bo prav zares potrebno, nadlog se ne ustrašimo nikoli. Veličastno je naše mačje življenje.
Strumno je naše mačje življenje.
MAČJE, PRAV MAČJE JE NAŠE MAČJE ŽIVLJENJE.
