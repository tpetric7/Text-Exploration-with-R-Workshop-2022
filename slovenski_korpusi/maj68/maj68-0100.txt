Brbljavi čudni dan, ki ne zmore nikoli biti sam. – Hoče, da gledaš vanj, s stotimi nitmi pripet, da si njegov in vedno zanj, nikoli odmaknjen v čustveni svet.
Pokriti njegove srepe oči, luknjavi posluh, slano vodenih besed, ki s hrapavim mečem lesenim zapuščajo srcu trščic sled.
Pozabiti nemir glodajočih skrbi, zazibati jih v spoznavni mir, da pod obrvmi zazeleni ljubek in svež zimzelen z modrimi, srečnimi očmi.
