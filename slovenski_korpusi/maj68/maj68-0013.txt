Čas je otožen in noč je otožna.
Gozdovi zorijo, ptice odletajo,
včeraj sem srečal boso deklico, ki je jokala, pa nisem imel poljuba več zanjo.
Čas je otožen in noč je otožna, še bolj otožna.
Gozdovi le še težko, vdano dihajo, srebrni grozdi lune pod oknom nihajo. Spet je prišla nocoj bosa deklica in je jokala, pa ji nisem mogel utrgati niti grozda lune. Morda zato, ker mi je črna noč na oknicah spala?
