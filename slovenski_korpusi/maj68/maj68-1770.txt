UBOGI MARX, KAKO SE MI SMILI, NE DA BI SE TEGA ZAVEDAL, JE IZPOLNIL VOLJO SVOJEGA NASPROTNIKA, SVOJEGA SOVRAŽNIKA; KRITIZIRAL JE SAMEGA SEBE; Z BODALOM JE SKOČIL NA »SVRAŽNIKA« SVOJEGA, A GLEJ SOVRAŽNIK NJEGOV JE BIL – NJEGOVA SENCA, ON SAM.
UMORIL JE SAMEGA SEBE.
(Mrtev leži silni MARX, solze mi tečejo po licu, pretresa me tragedija silnega SHAKESPEARA.)
Aurea mediocritas, srednja pot, ni niti absolutna svoboda, niti dokončno suženjstvo, ampak Oboje; to pomeni¹, eno in drugo, torej (z)družba obeh. Aurea medicritas socialismus est, aurea mediocritas societas. Večno bodo obstajali oni, ki vladajo, in kateri nosijo jarem² večno bo žvižgal bič, znoj bo tekel na zemljo in močil korenine večne rasti. To je večni zakon narave.
1. »Komaj je … odložil temačni suženjski jarem in zavzdihnil v eterično nebo, spet si ga je položil nazaj in se sklonil pod pezo servitutis, ki je njegova usoda.«
2. »Vstanite, v suženjstvo zakleti, ki jarem vas teži gorja!«
