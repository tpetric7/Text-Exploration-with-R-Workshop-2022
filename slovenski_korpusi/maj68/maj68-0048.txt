Vrgel sem v reko tleči ogorek spomina in odšel na pomol tišine. –
Prišla sta dva vesela metulja, plesala sta in pela.
Rekel sem jima: Veselita se in pojta, dobra metulja! Rad vaju gledam in rad bi bil z vama v pesmi in plesu.
Dolgo že niso moje oči videle nedolžnosti, malo veselja in sreče srce doživelo. Preplešite mi oči in dušo, pustita mi prah nedolžnosti vajinih krilc!
Iz prahu bo pognalo drevo pozabe skozi moje telo – in srečen bom, v življenju in umiranju. –
Metulja sta plesaje odhajala za tokom reke, ki je odnašala ogorek spomina.
