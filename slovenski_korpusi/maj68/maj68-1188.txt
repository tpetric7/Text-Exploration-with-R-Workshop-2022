Svileni blesk. Svetloba vtrta v gube. Lahki labodji vrat poslednje volje uvit v kristalno čistost zaobljube in iz očesa v čas razlito polje.
Na polju zrak. Disperzija dežja. V loku hitenje, da se več živi, a čipke v spanju. Sitotisk neba in hladna vertikala med očmi.
Iz čutov v molk izpisan cvet (na površini lahka zlata pena). Katerega pomena dimna sled
v jeziku, v spletu oniksovih lis? Glasovi razpršeni kot semena in vonj iz gostih zrelih izohips.
