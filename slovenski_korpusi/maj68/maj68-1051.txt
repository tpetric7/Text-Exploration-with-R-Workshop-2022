raztrgala je dogovor katerega sva sklenila ko sem začel premetavati črke zapustila me je golega noče več moje kože noče več mojih načetih ledvic ne diši ji več moje spolovilo skratka odšla je in me zdaj mori po telefonu da bom do konca v tem usmrajenem balonu vijoličastem in svetem dišečem po limu iz človeških kosti
igrala sva se po možganih ob ribniku na stelji nerojenih otrok ljubila sva smrdeč zrak poljubljal sem se z njo v sanjah rokoval sem se z njo v obliki krompirja hrenovke ščetke skupaj sva opravljala potrebo sprehajala sva se po mestu zmajev in gledala v daljavi plavi bar in vrtečo se iskro
obtožila me je da se bo naselila v drugem in da mu naj kupim venec da se odlično razume z njim in da je veliko bolj srečna kot z menoj kot eden izmed mirnih občanov ki se ga včasih samo napije poščije v kakšno vežo otipa kakšno služkinjo in ukrade steklenico mleka sem odšel na pogrebni zavod plačal uslužbencem liter vina in se pripravil na boj z balonom kajti stvari so take kot so in nočem biti konj ki zarezgeta ob vsakem truplu konj prdne enkrat dvakrat trikrat štirikrat petkrat stop alarm
