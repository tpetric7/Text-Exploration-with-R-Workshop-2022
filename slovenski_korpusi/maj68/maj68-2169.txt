Po podatkih iz Vsi imamo za seboj cmerave zgodbe – Fenomen mesteca Peyton: napisal M. Dolenc, objavila pa M. revija 23. marec 1971)
Pa sedim, pa pijem Kratošijo, pa hočem doživljati oštarijski dren in šunder, pa me »razkriti bedni občudovalci mesteca Peyton« ogoljufajo za nedeljske gostilniške užitke (pijem ga lahko sam doma, a ne?).
Pa skačem po kuhinjici, pa si kuham večerjico, pa hočem gledati ta grdi Peyton, pa se mi papica prismodi. Kam sedaj? Ker sem lačen, moram na pot v katero od mnogih polmeščanskih mest, pa poiskati katero od polmeščanskih oštarij (žal je nedelja, pa je vse, kar mi je všeč: bistro Slon, Klub književnikov, Maček, Vitez zaprto. Škoda! Lahko še od lakote umrem.
Pa grem spat, pa se mi sanja, da sem »prilepljen k televizorju« in se gledam nagega na ekranu, kajti ti grdi premeteni Amerikanci so z mene potegnili vseh šest kovtrov, v katere mi je doslej uspelo zavijato svojo prezapleteno notranjost. Tak stojim pred vami, kdor je brez greha, naj prvi vrže kamen.
Rodil sem se kot Elison. Že zelo zgodaj sem moral spati na golih tleh, ker sem imel otroško posteljico polno knjig. Od tedaj jih na vse pretege sovražim. Prav zato sem spoznal, da je bolje biti Rod Herington, pa sem s pomočjo doktorja Rosinija pridobil neke anatomske malenkosti. Knjige sem zamenjal za avto, s katerim prevažam sebe in svoje malo okrog, pa še najdem čas, da malce novinarim pri starem Labodu, ki urejuje svojo memoarsko-satirično MISMOMI revijo. Tak sem sedaj. Včasih se za hip spremenim v svojega nenormalnega brata Normana, vpijem o lažeh okrog nas, o umazaniji, o slaboumnosti. Priznati pa moram, da mi nenormalni Norman prav nič ne ustreza, mnogokrat se zgodi, da pozabim, kaj sem v tistem trenutku, pa pomešam Rodovo nagnjenost k uživanju vseh sladkosti tega grdega malomestnega življenja z Normanovim zagrizenim parolarstvom. V takih trenutkih me skoraj vedno poprime želja, da bi ta MISMOMI revijo napisal kak prodoren komentar, ob katerem bi vse nekam pometalo.
In življenje teče dalje. Upam, da bo svetu še mnogo ničvrednih stvari, ki jih je na prvi pogled lahko prepoznati (da ne bo kake neljube pomote) in ob katerih bom lahko na dolgo in široko pripovedoval o cmeravih in slaboumnih zgodbah, za katere sem trdno prepričan, da so življenje. Ne samo moje – tudi vaše.
Lep pozdrav
Dolenčev Matevž
(Iz že omenjenega zapisa za bralce Tribune brez pretiravanj prevedel Marko Slodnjak.)
