Videl je njihovo bedo uma in sedenja na sestankih kjer spe ali pa se pogovarjajo o babah Gledal je njihovo dviganje rok ne da bi vedeli ali jih dvigajo zaradi lepih besed dvesto jurjev plače ali pa morda prav tisti hip premišljujejo o toplem bifteku o filmu Jazz ljubezen in pesem My Fair Lady ali Točno opoldne Gledal je. njihove obraze živih okostnjakov s posušenimi in izsesanimi možgani ki vsak dan slišijo isto Karl Marx Karl Marx Karl Marx ne vedo pa da besedi Karl Marx nista samo plakat za katerega lahko skriješ vsak drek svojega nagačenega uma Poslušal je njihove besede polne vulgarnih fraz o tem da je izkoriščanje zgolj zato ker ljudje še ne morejo zadovoljiti vseh potreb da bodo ljudje humani ko bo vsega na pretek nato pa videl iste ljudi z največjo plačo ki ne privoščijo beraču niti stotaka Gledal je njihov ogenj v očeh ko donijo z govorniškega odra da je mladina največje bogastvo da je zlato naše družbe ki jo bo vodila v napredek nato pa se udobno zleknejo v naslonjač in v intervjuju govore da brezposelnost mladih še ni tako zaskrbljujoča kot nam morda povedo številke
Videl je njih ko so se glasno odpeljali na sprejem z žrtjem in pitjem on pa se je molče odpravil v mlekarno po štruco kruha in pol litra mleka za kosilo
