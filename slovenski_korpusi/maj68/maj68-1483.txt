Gospa Hladetova zna malo angleško in če kje igrajo jazz ali meksikanske narodne začne vedno bobnati s prsti ali kimati z glavo Drugače jo je strah stopiti v klet po krompir in kadar mož smrči se pokrije čez glavo Gospa Hladetova pravi da je mož intelektualno na dosti nižjem nivoju kot ona da pa je to opazila šele v zakonu Zato baje vsak dan prihaja do nesoglasij in prepirov Toda vseeno ne želi ločitve ampak ravno narobe Želi baje ohraniti zakon zaradi otroka in zato sprašuje v posebni rubriki Naše žene kaj naj napravi Na abonmajske koncerte gre vedno v črni obleki z belim ovratnikom in z zadrgo ob strani in ko je mraz pravi da ima stokrat raje poletje in poleti pravi da ima stokrat raje mraz čeprav uporablja termofor spomladi in jeseni
