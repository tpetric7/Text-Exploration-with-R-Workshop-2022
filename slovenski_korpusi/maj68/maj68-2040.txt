ali prispevek k problemu ženske emancipacije nasploh ter borbe za seksualno neodvisnost posebej.
Kljub zelo utemeljenim pomislekom in ugovorom bomo morali navsezadnje le priznati, da so tudi ženske ljudje. To trditev sprejemam sorazmerno mirno, vendar z določenim popravkom. Trdim namreč, da so ženske ljudje, saj končno tudi kamnu lahko rečemo potniško letalo, pa je zaradi tega še vedno kamen, torej, da so ženske ljudje z napako. Ali bolje: po napaki.
Mnenja sem, da je za razumevanje te teze, ki pa je popolnoma realna, potrebno, da podrobneje premislimo, kakšna ta napaka v bistvu je, oziroma kateri in kakšen je tisti proces, po katerem se je ženska konstituirala kot človek. Seveda človek v skladu z gornjo trditvijo.
Vsi ljudje, torej moški, gotovo zelo dobro poznamo svetopisemsko zgodbo o tem, kako je bog ustvaril žensko. Po tej teoriji jo je ustvaril iz človeškega, to je, moškega rebra. Dal pa jo je moškemu, torej človeku, za zabavo in kratkočasje. Tako pravi zgodba, ki pa ni kar tako. Posebno takrat, če jo premislimo iz posebnega zornega kota, če jo mislimo kot simbol, sliko, kar pa spet dokazuje, da so bili prastari pisci teh tekstov zelo bistroumni.
Prepričan sem namreč, da se je bogu ali njegovim tehnikom zgodila majhna nesreča. Namreč ta, da so pri tem, ko so poskušali še izpopolniti tega človeka, naredili majhno napako, ki pa je bila usodna. Iz tega rebra se je namreč v laboratorijih razvilo zaradi majhne malomarnosti božjih tehnikov neko čudno in nepoklicano bitje, ki pa je imelo zelo zanimivo lastnost, da ni reagiralo na psihične dražljaje. Ker pa je bil bog že po svoji naravi zelo dober in ljubezniv, je to bitje pustil živeti in ga v znak njene napake imenoval »ženska«. To prvotno obdobje lahko imenujemo generično, predzgodovinsko ali celo eksperimentalno. Zakaj, nam bo postalo jasno ob nadaljnem razmišljanju.
Takrat se je torej pričelo. Ženske so popolnoma pozabile, da so posledica tehnične napake in vse bolj so se razglašale za ljudi. To pa nam čisto jasno dokazujejo zelo konkretni primeri iz novejše zgodovine.
Na primer: ženske se poskušajo v poeziji. Ker pa so ljudje po napaki, jim to seveda ne uspe. Seveda si zaradi tega takoj izmislijo posebno seksualno terapijo, ki naj bi jih mentalno spremenila. Tako se je na primer lahko pojavila neka Sapfo, ki pa ni osamljen primer, saj nekatere počenjajo enako še danes. Kljub vsemu so takšni poskusi vedno spodleteli. Preizkušale so se v filozofiji, slikarstvu, politiki, vojnah, vendar so se do sedaj še najbolj obnesle v poljedelstvu, živinoreji, premikanju vzvodov v tovarnah, nabiranju gozdnih sadežev in podobnih panogah.
Drugi primeri nam spet jasno pokažejo, da so bile vedno neposredno vpletene v vojne, torej, da so jih čisto konkretno povzročale. Stvar je v tem, da so se (in se še) nekako nagonsko zavedale svojega konstituiranja po napaki in se zaradi te niti ne moremo zanikati. Zaradi tega so hotele prikriti svojo napačnost, torej dejstvo, da niso pravi ljudje, in so se vpletale v vsa mogoča področja človeškega delovanja. Torej: lepa Helena se je spomnila, da ljubi Parisa in vojna je bila tu. To pa seveda ni osamljen primer. Nasprotniki mi bodo morda očitali, da vlačim na svetlo zguljene in že zdavnaj stare primere, ki za današnji čas sploh ne veljajo.
Morda, vendar mislim nadaljevati. Kajti primer s Heleno in trojansko vojno je zelo neprikrit in takoj jasen, kar je nekoliko razumljivo, saj takrat ženske še niso imele toliko izkušenj. Pozneje so spoznale, da morajo delovati bolj priklito, seveda z namenom, da povzroče čim večjo vojno in čim več smrti moških. To pa se je zgodilo takrat, česar si nekateri seveda nočejo priznati, ko so ženske v Nemčiji prav podtalno z množično histerijo in udeležbo ob Hitlerjevih govorih, ki mu jih je podtaknila njegova ljubica, povzročile največje klanje zadnjega tisočletja.
Svojo nezadostnost so hotele prikriti tudi z delovanjem, ki ga imenujejo »ljubezen«. To pa je dejavnost, kakor vemo, podobna zgodbi o vampirjih, ki ti nudijo vse užitke in lepote, ponoči pa ti pijejo kri in lepega dne si mrtev. Imajo sicer to lastnost, da so živorodne, kar pa sploh ni njihova bistvena funkcija, ker te preprosto nimajo. Kajti preden se je bog zmotil in ga je ta zmota pričela zanimati kot eksperiment, ljudje, torej moški, niso bili umrljivi.
Zadnje čase pa se pričenjajo vseh teh faktorjev nekako zavedati, kar jim lahko štejemo vsaj malo v dobro. Namreč, vse bolj se zavzemajo za seksualno neodvisnost, ki jo prikazujejo kot problem propada moških, kar pa sploh ni res. Za to je čisto preprost dokaz. Namreč ta, da v svoji borbi za seksualno neodvisnost uporabljajo najrazličnejše vrste vibratorjev, ki pa, česar ne moremo zanikati, imajo vsem moškim znano obliko določenega dela telesa. Torej v tem protislovju se kaže vsa njihova nezadostnost, obenem pa se kaže še nekaj drugega. Bistvo je v tem, da so se pričele ob nekajtisočletni družbi z ljudmi polagoma zavedati, kaj pravzaprav so.
Ob vsem tem sem mnenja, da je njihova borba za seksualno neodvisnost, torej za seksualno samozadostnost popolnoma upravičena in jo celo podpiram. Kajti, ko jo bodo dosegle, se bo njihov življenjski čas iztekel in ljudje bomo končno rešeni. Bog je za tisti čas obljubil raj na zemlji. kar pa sploh ni neumna misel.
