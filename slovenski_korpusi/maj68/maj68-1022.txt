dan v temo prve brazde orje. strah z močjo praznine, prebujanje, gozdne živali; s tekanjem; s kriki.
izvir, vodnjak: pripoveduje prastaro o kamnih in reki, ki ve za ubite kačje pastirje, odteka; brez bolečine.
ali zlata kamnita bajka: preklet bodi, če si človek in si na njej mehčaš dlani! proti nebu: ognji vzhoda.
sonce: s kroglo, nikoli zlagano, prejšnja reka: ne ve za pot; morda pozneje slapovi; morda usahne; ali ponikne.
s slutnjo, brez slutnje; z neobčuteno bolečino, k večeru. zanesljivo.
