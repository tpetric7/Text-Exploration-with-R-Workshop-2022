Znosi limanice na sonce očisti jih namaže odišavi. Leže med praprot in zaspi. Ob treh je sedemintrideset v senci. Ob štirih preleti poštno letalo. Proti mraku vstane. Trava sope. Insekti so tečni.
Zvečer se orosi in limanice dozorijo. Dekleta golo tleskajo o tla. Stopi iz gošče, si zadene plen na rame in odide proti domu. Podgorec. Star je oseminsedemdeset, pije šmarnico in pravi, da še zmerom fuka. Sicer pa največ izvozi v Italijo.
