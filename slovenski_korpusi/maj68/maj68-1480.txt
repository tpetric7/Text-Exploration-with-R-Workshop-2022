Na splošno vedno in povsod zaspi Ampak če zažvižgaš se takoj zbudi in reče vlak na tretjem tiru ali kaj podobnega zato ker je bil 38 let kretničar en teden v dnevni in en teden v nočni izmeni Ampak to je čisto vseeno zakaj podnevi nikoli ni mogel kdo ve kaj spati ker je imel pet hektarjev zemlje in ko je zjutraj prihajal s kolesom domov je šel obračat seno ali škropit vinograd Zaspal je navadno samo med kosilom s čelom na mizi in če ne takrat pa prav gotovo po kosilu za kakšne pol ure v travi pod marelico s klobukom čez obraz Potem je bil leta 1952 upokojen in zdaj ima 58 tisoč pokojnine in železniško režijsko karto in je predsednik društva upokojencev in vsako sredo se zapeljejo z avtobusom v mesto ker imajo ob trinajstih trideset kinopredstavo in enkrat mesečno ob trinajsti uri gledališki abonma Zapomnil si je neko Giraudouxovo igro in opero Madame Butterfly Mora pa skrbeti tudi za članarino in posmrtnino in že poleti se začnejo komedije s premogom Spominja pa se da je v Galiciji po nekem maršu spal eno noč in en dan čepe v snegu Takrat so bili lačni da so na vžigalice napikovali tisto kar so skozlali oficirji Takrat je imel osemnajst let in prečo sredi glave in spominja se da je že takrat imel najraje narodno Ko psi zalajajo
