vdiram v njuni telesi in dejanje moje je njun ogenj letala redkosti dremljejo v podobi zahoda dotik mojih bitij je prekoračen spomin in gibkost trenutka je upravitelj združitve
smeh moj nastavljeno pregrinjalo vezeno v smeti maternice oči aparat migetanja lok mehkega sukanja plahutanje preprostih planot bode orkane nabreklih pljuskov hitrica gorovja je krhki apnenec moje krvi in kri mi je pri srcu
blago ta moj kosmati brat lesketajočega se sestra otrpla v melodiji muke skrivnost galopa je v hlevskem ogledalu in jasli skrivališče domislic zibanje optike preseneča oblačila v ubranosti razlike postajajo signali moje menzure čutnih drobnogledov pozabljenih v ploski listnici popraševanja
krma kamenja polna bodljikavih fig bogata znamenja na ročaju vesel mlade živali s pastoralnimi krili tekmovanje širjav na kartonastem premcu jalova arhitektura jambora neubrana jadra metulj v temnem zvonu
zamaknjen breg v metuljnici prijatelja maserja privlačna božanstva v vpitju vročine stisnjena slika deževnega dne stopnjevanje blodnih soban igralnic mehkih izgub
