nesmrtnost, glagoli sonca ustavite se, počijte, naslonite piščali plovem, plovem v tiho seme živali v krog vrtenja, v razdrto paličje moči kamen, pan, gore stanovitnosti marčeve ide, vrata v zarjo tisoč morij, lava pepela, tisoč brazd miru razdan sem, poteptan, v drobnih očeh mrčesa velik nagnjen nazaj o, vroča kopita izraelcev, vozov divjadi skladnih imenovalcev jasnih dni kličem vodo, dajem žrtveno jagnje lesk staj, zeleni kamen cvetja padam v apno malosti kdo trga marjetice, bele cvetove hrepenenja? komu kaplja kaplja radost, veter, skrilo luči, morje bremena vstanite hlapci, v božjem imenu se dela dan naberite praproti odpočijte si trudne roke, plaz se zgrinja tebe izrael bom ubil, v rože spuščeno telo gilgameša uruk, vaba, indijanci na splavih tarče drevja, prsi in ropotija ljudi drob, koli, poglavar širokih cest tiho plapolajo angeli, tiho so v mrežah zvezd ne bo me odtrgalo, ne bom klečal na sledovih vlakov ne bodo me prebudili pastirji dihal bom luč, izrekel cilje moč telesa, razgrnil plaz slišal bom piščali, zasadil drevo naj bo jasno kaj so roke kralja naj bo jasen hrib, jasno življenje jasne poti rimskih cest, jasen dar
