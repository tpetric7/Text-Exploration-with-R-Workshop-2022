Kavalirstvo je eden od orientalskih običajev, ki ga je Atatürk pozabil odpraviti.
Ljubezen je edina priložnost, ki ti jo daje svet, da se sprijazniš z njim. (Zato je ljubezen provokacija).
Ljubezen je luč, ki jo daje svetilka naših predstav.
Ljubezen – povprečnost obdati z glorijo izrednosti.
Z ljubeznijo je kot z zgodovinskimi dogodki: šele ko so dovolj oddaljeni, se da pisati o njih.
Kadar dosežemo ideal, živimo samo še od spominov na čas, ko smo pričakovali njegove uresničitve.
Ženske imajo rade tragične junake zato, da jih lahko rešujejo.
Nekatere ženske so premalo lepe, da bi lahko varale in preveč pametne, da bi lahko bile zveste.
Ljubosumnost se zdravi z varanjem.
Samo ta, ki ga ljubiš, te lahko razočara.
Če bi bili možje dovolj moški, si ženske nikdar ne bi želele biti možje.
Otroci so spomini staršev.
