kralj matjaž spi v slovenski lipovini alenčica se drsti v perilu na vrtu cveti ilovina ob treh prileti z britvijo vešča v moje uho z glavo pod pazduho v masleni svet krevsam k tebi odpnem usnjeno nogo hlače zavihtim čez konja svetovnega prvaka pes je gonič srednjeveške nedolžnosti poljubim sobo na tla vpnem nogo kolo se vrti v češnji porcelanasti angel kadi armade drogiranih puntarjev pijani prihajajo na kosilnicah kri žene dizlovke odpni železne prsi nakrmi kosmatega lintverna gola lezi na viteško omizje štejem komarje v letu pogumni letalci brnijo skozi nebo gradu pojdiva na izlet z nahrbtnikom polnim stoletij pojdiva pa pustiva zgodovini kar je njenega
