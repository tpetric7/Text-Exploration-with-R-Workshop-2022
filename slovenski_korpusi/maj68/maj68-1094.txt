za božič 1971 gremo maruška, ana francie, bob in jaz v mehiko premišljal bom o ljudeh, ki jih imam rad in opazoval puščavo skozi šipo, ana se bo polulala
premišljal o grehu zdrobljenem v belem žaru kajti ljubim boba, ljubil bom lunino telo ko bo zraslo kot maruška, spočiti smo utrujeni od privzdigovanja jezu med dušo
in mesom, mehki, kot obliti z vinom hvaležni, umit zrel sadež v novem ravnotežju med nebom in zemljo, skrivajoči se pred sovražnimi natakarji benzina ki jih
ranjuje blišč svobode naših teles da sovražno vztrajajo v ljubosumnosti, potujemo zibamo se, smejimo, z reko tigrov plavamo proti jugu, živimo z rojstvom
