Vsako jutro me prebudi osel ali oslica ko z nekega dvorišča globoko tam spodaj temnega vlažnega mahovnatega zariga sem gor v osmo nadstropje in zajoče zahrope zariga zavije iz dna trebuha iz drobovja iz dna svoje prastare duše tožeče breznadno samotno z razparanim glasom od zdavnaj od včeraj od danes od jutri tožbo o krivici nasilju neusmiljenju močnih bogatih velikih skozi tisočletja od Adama sem
