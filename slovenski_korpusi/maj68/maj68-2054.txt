1. Catedralis si je zapomnil utrg oblaka, ki bi se moral že vsak hip zrušiti na otok.
Ob nedeljah si naj vsak kaznjenec predstavlja: kako svojo rast potiskajo travne bilke. Ampak otok je razpokal gol, kamniti otok, pa ko bi se bilkam celo po božje godilo, njih od nikoder. Samo jeseni jih znajo pričarati, vendar pozne, tiste naglodeževne pozne liburnske jeseni, ko jih nagrizujejo že posolice, kakor željne živalice brstijo svoje boje izlakotnene do zanesljive smrti. In tedaj se zenačujejo letni časi: poletja letijo v prahu izven resničnega sonca in mraka. In vse je tema, zakaj tudi sonce se je preklelo prav do zadnjega žarka.
2. Catedralis se je obrnil pol vnemarno v pričakovanju, ali ga kdo opazuje. Prazna pokrajina v suhem podnebju ga odvrne od namena kot zaporni zid. Ogoljeno pobočje izpisano s parolo, ki je dajala navodilo za neprekinjeno življenje izbojevanega bratstva med ljudmi; prazne skalice, ki se prikazujejo iz goličave ko zavaljeni krokodili. Hrbtenica nad psovko in stota ustavitev v pričakovanju spremembe. Dež ni padel že dolgo. Pili so vodo prav z dna blatnega vodnjaka, ki so ga vsi razen prvih ovaduhov dolbli z lastnimi rokami.
In potem vzdih. In obrat okoli otoka. Isti pogled, ki ne vodi prav na nič. Šele kasneje, v zavesti,
se tisto vcepljeno kaže kot iver, ki je bila odtelesena od sonca. Vendar kasneje, popolnoma kasneje, ko onemi že tudi prah kletve pod drugimi težami in ko se tisto pokaže kot stvar, ki je vseeno šla mimo telesa.
3. Vsak bi tedaj stavil glavo, da sonce ne bo več zasijalo. Obzorja Jadranskega morja bodo ostala brez obzorja in kamen se ne bo nikdar več v soncu srebrno svetil ko skelet. V katranski sod za močo se je pred ulomom oblaka skril labod bele golobje ptice, in do tamkaj so ga prvi ovaduhi izvlekli prikrajšanega za vso večnost.
Prvi se je tedaj kot žrtev javil Catedralis.
Prišlo mu je, da neizogibno mora oplakniti obraz z vodo z obale Jadranskega morja, pa čeprav se zaradi takšne zahteve sesiri prav samo njegova kri. In prvi ovaduhi so ga pustili na miru bodisi, da mu s čela niso prebrali temeljne misli bodisi, da so:
Vemo kam se lahko samo nameri, mislili pa so: Usrane!
Ko pa je z desnico prijemal že zadnje metre od ograje, se zaderejo glasni: Kam neki izven zakona? Otrpel, od urnosti glasu pade, niti ne začuti z rodno, zemljo dotika, ki mu s topostjo na mestu, pri priči, sesiri kri in zavest.
4. Morali so ga zato oplakovati sami in mu zlivati od zgoraj vodo na glavo. Ko je prihajal v zavest, je odprl oči in oni so nad njim migljali, zgoščeni v venec glav, ki se ne bo razpletel vse dokler stvari ne priženejo do razjasnitve:
Ti boš za, kazen, prav do utrga oblaka, ostalo tolčeno kamenje nosil sam k ladji tja do podpalubja, so rekli, kakor bi specifični prebivavci nagovorili žrtev, ki so jo tudi zahrbtno oplenili po krivični obsodbi.
In Catedralis je nosil. Po utrgu oblaka, ki bi se vsak hip moral zrušiti na otok in nanj, mu je ta dan ostal v spominu. Ker se je vse do tedaj imenoval tudi Božidar, a so ga od tedaj v ušesa vse večkrat začeli klicati Catedralis:
V njegovih mislih ni bila katedrala nikoli videti višja kot prav tistega dne kazenskega življenja. Ves, v vzkipeli krvi, je noseč tolčeno kamenje k ladji, prav tja do podpalubja pošepetal na dosegu ušes ovaduha edino prošnjo, usmerjeno k nebu, da bi ga jeza minila: Gospod, kako zelo si visoko! Potem je tema njenega drobovja bila vzrok pomračitve okoli njegovih oči. Niti začutil ni padca, ampak namerjeni udarec pod lakotnico je bil nadvse, vnaprej namerjujoč. Za njim se morajo vrstiti dnevi prav tako ko očenaši neizmoljeni v čast želene prizadevnosti.
Kadar pa se je s čutili vračal v ta dan, je na skrivaj zajokal in zdelo se mu je, da Tolažnik vodi njegovo roko in da mu je dal poguma v dostojni smrti; odločil se je bil, da umre, obžarjen ko tisti, ki se je že popolnoma predal drugače zamišljenemu telesu. Odložil je gramoz in se v teku odpravil k najvišji kamniti steni nad morjem, da bi se z višine strmoglavil vanj.
Kaj je to, kaj je to, farški hlapec, kam, kam, Božidar.
Kam, kam farški hlapec, kaj je to, kaj je to, Catedralis.
Morda je prvikrat spoznal za vredno, da jim v povračilo povrne z bogom, ker se na prav noben politični vzor ni mogel sklicevati. Le kdaj pa kdaj je pomislil na Julija Cezarja in na isto ležernost, katero je dobival veliki Julij ob priliki vsake vloge. Ker je vse njegovo življenje od tistega usodnega dne postalo sama dolga kretnja na deskah, katere lahko veliki igravec zapusti šele s smrtjo.
Kako je tedaj jarko zakoprnel, da bi izdihnil preboden od rapirjev. Ampak je nezanesljivo, ali bi v resnici dočakal tak konec, da ni bilo na tem, da se mora naliv vsak hip utrgati nad njim in nad otokom. Samo vsi živi so bili v podpalubnih shrambah, le Catedralis je divo sub love tekel proti najvišji steni, odločen, da pride vsemu do konca, nezapomnjen, kadar jim nebeška grožnja preprečuje, da se obrnejo nanj ko na begunca, danega na doseg celo najbolj primitivne božje puščice.
Naključje je hotelo, da so bili na poti nakopičeni še neodposlani stebri za rabsko cerkev in se je Catedralis ob enega izmed njih spotaknil. Leva noga se mu je pod gramoz odtrkljala in je, ko je padal, videl le, kako se mu bližajo. Naredil se je noja in se z glavo pogoltne pod steber. Za hip so pomislili, da ga je požrla črna zemlja, ampak veter z morja je odrinil šope, ki so vzvili ko svobodni lisičji repi. In iskavci so ga, režeč se, odkrili in mu še naprej po domače psovali mater, kakor da lovijo, a ne Catedralisa z glavo.
Videli so ga, kam je hotel z gramozom. Izdal se je z likom, malce skrivljen ko suha ljubezen nad morjem. In k morju se je tudi odrinil, ko zadet z višine.
Pljusnilo je suho telo na plitvino, ampak v trenutku se prikaže ko na življenje in na smrt takoj si prizadeva, da bi prišel k bregu:
Saj niti plavati ne zna, boga mu najdražjega.
5. Slišali so ga, k čemu je klical, on pa je mislil, kako je vsega konec. V hipu je zasovražil večnost, katera je rodila tisto. Razjezil se je na svoj naklep in si jih zaželel bolj in bolj od vsega. Bili so mu že skoraj na dosegu, ampak pustili so ga, naj umira nekoliko po svoje:
Bratje! Bratje!
Poslušali so ga, ampak nas kot pasje sinove razveseljuje ne le enkrat tuji boj s smrtjo. No, ampak zdaj ga je že eden zagrabil za suknjo in ga vlekel k bregu ko stvar, ki je utonila. Ko živinče, ki je doživelo namesto brutalne graje največjo ljubezen, se je predal svojemu nadrejenemu, spokojnejši bolj in bolj ko kdaj v življenju. Velika zahvala je vzplapolala ko plamen in mogočna človeškost je vzljubila kopno.
6. Tamkaj pa so ga čakali oni, suhi se sprašujoč nekoliko tudi zase: približeval se jim je z ljubeznijo – razhajali so se z muko brez besede v slovo. Samo tisti je še kdaj iztegnil roko, da se Catedralis ne bi spotaknil na spolzki skali, a se je spomnil, da se je tudi sam umaknil že na polovici namenjenega pota.
Razhajanje enega za drugim je bilo podobno neobnovljeni večnosti. Korake je bilo komaj slišati, čeprav se je pod nogami trkljal gramoz. Šli so ko stopajoči v vodo.
Catedralis je šel zadnji in zaostajal zaradi reda. Med hojo je sporočil v vednost namen, iz katerega se nekaj sklepa. Vedel je, da ne bo kaznovan. Kazen je bila neizpodbitna tako ali tako. Nekoliko jo je bruhal ko droben gnus. Kurbirsko, o kurbirsko, je krulila kri.
Ni mogel več zdržati. Instinktivno je pospešil misel na trenutno pozabo. Potolažil se je z lahkotnim tekom.
Prag je pretekel lažji od slamice. Tam so se zvrstili z rokami na hrbtu. Puščen med njimi je šel mimo, kot bi stopal mimo tisti, ki je bil odpuščen.
Med hojo se je nekoliko obrnil, da bi se prepričal. Njihovi hrbti so bili prostodušni, povešeni in nezainteresirani do izvršitev, ki bi jih nalagal predpis. Roke so bile prazne.
Niso bile odločene prav za nič. Sama topost je bila pred njimi v nemosti. In tako tudi vse, brezvzročno v položaju. Naliv se ni zrušil. Catedralis je čutil mir, ki je prišel iz vode na vse.
7. Odšel je k celici in eden ga je spremljal. Ta je stopal, ko da bi dremal, razmišljujoč s prekrižanima rokama. S sabo ni nosil drugega ko en sam samcat ključ. In tudi ta je bil pošastno hladen. Še zdaleč se ni z njim človečil, kot bi se še pravkar z rešenim tovarišem. Pomiloval ga je ko nepokopan namen.
Vendar ga ni ljubkoval med prsti. Miroval je sam na tanki niti, brez zibanja ko obešenec na sliki.
