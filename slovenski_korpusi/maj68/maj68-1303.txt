osamljena hoja: tako sega hrbtenica do tal, obala se zbere, zaroti nebo: tak je kristal smrti.
zločini so ta pot, to lovišče sence: marmor atlantide, počitek je umirjeno pohištvo oči: tako ostanejo oči.
spomeniki so ladje, predsednik ponosa: ne govori tako glasno, parket čuti v samoti, kroji kariatide krete: i king življenjskih sil.
gradovi se ne povezujejo z vrvohodci: trgovci tako čutijo, nune se nasmehnejo, pahnejo ezro pounda v vodnjak: vodnjak.
snemi, snemi prstan, nasmehni se: to je marš, to valček, neviden si zdaj: kje so tvoje skrivnosti, tvoji noži?
brez doma je, kdor je brez dvoma: tu je drevored mravljišč, titanik se obrne v železarno: stoji, stoji pred vrati jeruzalema.
gong, pest denarja: brinov grm svetlega meseca, tu so preddverja, kjer vedri mohamed: pepel režanja.
brez dima so tvoje stopinje, mrk knjig: bledo smo korakali, stran pred pogumom, sveča dogori kot pest prsti: strah pred pogumom.
ne bi pregnetli tega čarovnika, ne bi ga umazali s cestami: zakaj ga ne pošljemo v ribnik, po rudnik zlata, slonokoščeno mesto?
zima je postanek: to je pot, kravl neumnega pterodaktila, šola rdeče kape: v njej so skriti rudniki mest, prsti hribov.
metulji ne bi smeli izdajati samote: drevesa naj se jim priklonijo, asfalt je zaripel – strogo strupena preproga: ne pozabi na potok!
kdo je, kdo je stopil v podobo zemlje: odkril se je prstanu, alah ga je pospremil na postajo: alah ga je na postaji sprejel.
upor je žep obljub: trebuh se napolni, oblaki nakodrajo, lice zmaja je okamnina: preduh do bogataševega otroka zvezd.
ne bi, ne bi varal svilenih kočij: lak je bil prvi prestol, družina neba se je obrnila: skoz dimnik nirvane izginila.
modrina vesolja je hrup vesolja: taka je biblija faraonova, mustangi se s krišno spoznajo: kdo je v knjigo spremenil puščavo?
sladka poročna glasba, dih potepuhov: koraki zvenijo, hobotnica je le hotna in mokra ištar: vlak na zahod.
sanje se kotalijo, so brstje kovine: izotope smo prevarali v njivo, njihovo kobilarno za poletje s šalami ohrabrili: starost celic sonca.
stran se je obrnil ptolemej, si ogradil vodnjak: kosi zraka možganov, take so hude igre, prijateljstvo bele svetlobe: sibirija se smehlja.
v sobanah molka je pepel: jutri je dolgi včeraj, strumni so zidovi angelov andov: v njih ni starosti strasti.
lezi, lezi na posteljo: pajki govorijo glasneje, samostan se obrača z zemljo, samostan se obrača z zemljo.
začrtan je pesek mantre: zgodovina kokaina – don juana, svetla košarka urana: voluharji globočine, globeli, golgote.
minuta ali manj je opicam dovolj: tak je, tak tovorni vlak, v ubožnosti je štetje do sto upanišad: gnezdo, strogi nogomet zastav.
zelo svobodno se obračajo jetra: tibet valovi, tibet valovi, lovci na mikrobe se zaženejo: v vetru nihče ne prevari prvega inko.
sem si, sem si zaželel prestola: stopinja žuželke ni evolucija, preproge zvoka so vajene slovesa: v podzemlju je nasmeh svečava.
stene se ti nasmehnejo: uzda služi dervišem pragozda, mrki libanon, mrki libanon: kdo občuduje strehe strahu?
prva velecesta je drugi srčni prekat: plavaj, plakate snemaj, očisti magnetofon bolnega bude: volna se je zrasla s kristali noči.
drobna bucika še ne pove smeri: to je zakonitost bluesa, junak trojanske vojne je vsak: sname oglavnico, spusti zavese.
v rjavem je smrt: kapniki zamrznejo zgodovino, molji so moji molitveniki, kamene strele: gilgameš – pikov fant.
na hrbtu se zrasejo roke z boksom: z boksitom smo stružili nevrone, atlasa nismo ubili: pred steno doživi pomilostitev.
niagarski slapovi – zamenjava poletja: množica se neskončno zaziblje, stegozaver se zamisli: vizije pokaže le prst, le prst jih pokaže.
kaj kričiš, kaj luno na prstu obračaš: to je tvoj nasprotnik, kočijaž se skrije na krim: to niso zapovedi, tudi ne volja umora.
svetlobna hitrost je čast: v muzeju je noč trikov, staroselci so mars: polna roka dežja je njihovo vodilo.
z dudami smo zaklinjali puščavo: taka zatočišča, taka zatočišča, brez dvojčka je venera: taka zatočišča, taka zatočišča!
v prvi hiši ni več nikogar: tako se je obrnilo drugo poglavje, strumno blefiranje kromanjonca: tako se občuti bližino.
duh, duh elektrike: njegov faraon je sveti avguštin, življenje je nevarno: vrane smo prevarali, tudi njihov nakit.
v preddverju noči ni razlage: gospodar petih cest je le jezdec, ob zoni se zaskoči pokrov neskončnosti: taki so odmevi trenutka soli.
na način, na način smeha: iz stene so cvetlice pognale, daljnogled ne približa gore kazanove: kdo ni parazit, ni duh?
brez madone smo svobodni: tak je njen oder slovesa, tovornjaki so natovorjeni z ribami: okostje ostane, zaroti darila.
ni treba zbirati: odpustek je letina, deževni oblak, kaktuse bi nemo nabadal na sulice: spremeni barvo jutra, sirup vode.
dovolj se je nagledal garuda: ni spoznal ljudstev druge polovice možganov, kužno znamenje se utrne; v veletoču se postavljajo vprašanja.
to me ne ubije: mixed up confussion, v atomskih škornjih je skrito letališče: ptah el daoud.
tako je treba odgovarjati: v stolnici smo stojnice postavili, iluminacijo prezrli na račun reke stiks: tak je skriti krematorij violin.
vse obsegajoči vir vesolja je veselje: zlata soba, v njej ležim, hanuman je napadel devico marijo: v njej je zlo vseh zelišč.
brez trobente je dogajanje transfiguracija: to je fuga veselja, tranzicija ne išče, najde: v njej je moja mokra kri, moja podoba.
ne pozabi na darove: preveč si jih že zbral, olepšava je nepotrebna: tako stoji amen, tako džungla.
dirigent ne spoznava božiča: ob vsakem času je spominska knjiga, ivana arška diha mir: kiti se selijo s kumulusi.
tako se je zgubil ključ kljunastega ježka: v kinu so se prsti v jutro obrnili, pot je potreben: krivda se dvakrat strne, ko je v zvezdah jesen.
v rokah so navodila: taki so ljubeznivi zemljevidi denarja, hrbtenjačo smo vkrojili v nogomet: to so bile poti potnih poročevalcev.
v megli so vrata kube zabrisana: usoda je volja kapitana duše, hiša usher se namrdne v jutro: v senci so pesmi govor gob.
zrcalo se z jezikom dobro razume: kristali mu dajejo transfuzije, to jutro so v posteljo solze vstopile: na cesti se spet pokaže nebo.
zgodbe so bile poker desetnice: bach se je skril med zidove, sloves seže le do pljuč: veter nosi sneg kosti, princeso časa.
