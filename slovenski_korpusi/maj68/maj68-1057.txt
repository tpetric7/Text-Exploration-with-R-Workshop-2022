Rodil sem se na predvečer oktobrske revolucije v mestu ki ima poleg stadiona hale tivoli rotovža še lep kup gostiln bifejev in živalski vrt imamo tudi skupščino in tajništvo za notranje zadeve malo ven iz mesta je tudi umobolnica
načrt mesta je dokaj jasen ker je delano vse po načrtih imamo razne biroje ki merijo koliko je ljudi in ali je dovolj tovornjakov za odvoz smeti in če je dovolj strihnina za deratizacijo
mene poznajo samo iz spisov za narodno obrambo
po njem plavaš kot v pivu v katerem je utonila ženska ali pa v slabem vinu ki te naredi bebca in te očistijo šele farčki ti pogumni mladi lepi fantje kot bi dejal rajnki dedek pa čeprav je bil mežnar celo življenje
včasih imamo tudi kakšno premiero v našem narodnem gledališču da lahko stare dame uživajo ob prvi pavzi v prvem nadstropju ob vinjaku in filter cigaretah nekateri vzamejo stvar tako resno da se ga potem nažrejo in debatirajo o življenju in smrti (kar je tipično za to mesto) pa čeprav je bil na sporedu matiček se ženi
na cesti te včasih pljune star pijanec in potem vpije ne roko na spomeničarja za vas je dogodek če se neki pesnik skozla na spomenik ali če buzerantje posilijo moškega pod tromostovjem ali pa če si neki funkcionar položi roko nase in si utrga glavo
in kam z mano kam naj grem iskat prijatelja kateri ne bo padel v nezavest če bo srečal hamleta ali pa naj grem k naši vodi in opazujem skozi zadihano šipo v alfi romeo kako se raztegujejo kraki petnajstletne žabice
ne šel bom na našo sveto goro pod oblake potem pa si kupil stroj za vlivanje plastičnih mas priročnik za tajenje davkov srebril bom križe na cerkvah pobarval oltarje z rdečo mikrofone pa z zlato barvo nato pa se bom pribil na kakšen žerjav in se blaženo smehljal
