heaven and hell are born together drevo življenja, obličja divjih psov ostanki, hribi upanja, žametni nagoni kesanja z rok padam na gmajno, damn sneerers! v nedotakljivost lenih ur, v norost drhtenja jabolka! jabolka! hočem ceremonijo govorica raztrganih, sovražim potapljače sovražim mešalce betona, sovražim leta strasti kaj zreš? v kaj zasajaš kopja? po čem polivaš svoj vonj, preperela noč? meč, lokvanji, mrzla šuštenja prepeljanih mest rešenih! porušenih! čistih! tvojih hebron! ti si ljubezen, tebe se dotika dan sever, jug, vzhod, zahod v katerih krogih krožijo lastovke? v katerih občudovanjih? nedojemljivost paranja umetnosti krvavih lusk, ropotanja klavnice golobradcev amen, posekanih zamujenih dreves oče, premoga pokritega s steklom luči, višin uprtih v pravokotne mreže rimski zid, rimski zid, raztelesenje sevanja
