napačen zemljevid so nam dali na našo trmasto pot
in se nam zdaj posmehujejo skriti za svojimi lutkami
v strahu da bomo vendarle zarjaveli
bojijo se naliva potopljenih mest ki jih odkrivamo
ker vedo da jim oči ne bi prenesle svetlobe
ostro sijoče skozi stoletja morij
in jih je groza da bomo zavrtali v kamne in poiskali na dnu pragnezdo ognjev ter sfingi v njem
izrezali iz srca
odgovor na večno uganko ter se bo zrušila senca njihovega poletja
zrušila hladeča beda stonog in ne bo več luknje za beg
z noži v rokah se bojijo na vseh oblah vsa morja vsi oceani so obkroženi z njimi tako je naša ladja središče sveta os tako se začenja vrtenje čeprav je naša os samo senca ptičjega krika skozi grlo le da zveneče ali pol zlomljene sablje skozi srce zaradi horizontalne kompozicije s katero nastaja gibanje vrtenje
v prozorni tišini novembra pred svetkom zime ki prečisti stvari
tako pride poraz
