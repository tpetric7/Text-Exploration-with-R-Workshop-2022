ŽIVLENJE S. HEME, BRUMNE KOROŠKE GRAFINE. 
Spisal in na svetlobo dal Janez Ciegler, višnagorski fajmašter. 
Natiščene in založene pri Janezu Leon. 
1839. 
S. Hema, 
Brumna koroška grafina. 
1. 
Rojstvo s. Heme. 
Bogaboječa brumna grafina s. Hema je bila zelo imenitnega in žlahtnega rodu, ker njeni oče je bil celo cesarske rodovine, kateri je cesarja Henrika I. z imenom Svetega za strica imel. Rojena je bla s. Hema na Koroškem v letu 983 po Kristusovim rojstvu; njeni oče je bil Engelbert gospod Pajlensteinski, materi je bilo ime Juta. Veliko veselja so imeli starši nad svojo hčerko, katera je imela veliko telesno, pa še več dušno lepoto. Veliko so si starejši prizadevali zalo hčerko v krščanskih resnicah trdno podučit, in jo k brumnosti in svetosti napelvat, zato je pa Hema tudi, kakor na starosti, tako tudi na brumnosti zmerom rastla. Že v mladosti je spoznala, imenitnost človeškega namena, vedla je, da vse na svetu je minljivo, vse mine in zgine kakor senca, le svetosti in brumnosti sad vekoma ostane, zato je le skrbela s svetim življenjem Bogu dopasti, in se božje milosti vredno storit. 
Oče Engelbert Pailensteinski graf pošle svojo dobro hčerko Hemo cesarici, kateri je bilo ime Kunegunda (Kuna), žena cesarja Henrika II. Cesarica Kunegunda je bila daleč okoli znana zavoljo svoje posebne brumnosti in pohlevnosti, lepe izgleda je kazala vsem podložnim, kako morejo več za večno kakor za časno skrbeti, Bogu služiti in le v nebesih prave sreče iskati. Mlada gospodična Hema se je od cesarice vseh lepih čednosti naučila, jo v vsem zadržanju posnemala in se tako v brumnosti utrdila. Hema je bila do dobrega podučena v vseh potrebnih delih in opravilih. V tistih časih so tudi imenitne žlahtne gospodične domače dela s veseljem opravljale, so predle, šivale, kuhale, katerih del se zdaj manj imenitne gospodične sramujejo, takrat se takih del še cesarske gospodične niso sramovale. Hema je take dela rada in vesela opravljala in se tako izučila biti kdaj dobra gospodina. Naučila se je tudi od cesarice visoke učenosti, utrjena je bila v svetosti in je bila najlepše roža deviške nedolžnosti, vsi so jo spoštovali. 
2. 
Hema se omoži. 
O tistim času je bil na Koroškem nekak imeniten in žlahten graf Wilhelm III. po imenu, kateri je bil gospodar v Brezjah in v Selčah, torej bogat, zraven tudi brumen in pravičen mož in pa zal in mlad. Ta imeniten gospod je Engelberta Pailenstainskega grofa prosil da bi mu mlado zalo hčerko Hemo v zakon dal. Oče Engelbert je v to rad privolil, ker je Wilhelma poznal in se na njegovo pravičnost zanesel. Tudi mlada Hema je v to rada privolila, ker rada in z veseljem je vse storila, kar je očetova volja bila, spoznala je v očetovi volji božjo voljo. Zaročila se je Hema z Wilhelmam. 
Srečno in vesela sta živela Hema in Wilhelm v zakonskim stanu. S krščansko ljubeznijo zedinena sta bila oba enega srca ene misli, ni ga bilo prepira ne krega najmanjšega med njima, ampak v zgled vsem zakonskim sta se po krščansko rada imela, in se eden drugega k svetosti in brumnosti napelvala. Vsaki dan sta k sveti maši šla, in pri maši lepo molila. Večkrat sta k spovedi in k svetim obhajili šla. Vsi so se nad njunim svetim življenjem zgledovali, vsi so nju obrajtali in častili, posebno zato, ker sta revežam rada pomagala in njim veliko dobrega storila. Hema je lepo doto imela, cesar Henrik ji je dal v last več graščin na spodnjim Štajerskem, tudi na Kranjskem eno graščino, kateri se Mokronog pravi. Veliko bogastva sta imela Wilhelm in Hema, živela sta v obilnosti. Marskateremu je veliko bogastvo velika nevarnost od prave poti zaviti, in se na pot hudobije podati. Bogastvo je zapeljivo, bogatinc kmalu pozabi na Boga, delivca vseh dobrot, sam sebe povišuje in je rad prevzeten. Wilhelm in Hema sta pri vsem svojim bogastvi le Boga hvalila in mu z brumnim svetim življenjem svesto služila. Bogastvo sta v dobre dela obračala, veliko revežam pomagala in z obilnim darmi marsikaterega sromaka razveselila. 
Ko bi bogatinci zdajnih časov po zgledu Wilhelma in Heme, bi pač ne videli tako revežev od hudega konc jemati. 
3. 
Wilhelm in Hema dobita dva sina. 
Samo bogastvo ni prava sreča zakonskih ljudi; dolgočasen je zakon, če ni otrok. Tudi Wilhelm in Hema sta otrok želela; Bog spolni njune želje, da njima s časama dva zala fantiča; staremu je bilo ime Wilhelm, mlajšemu Hartvik. Nezapopadlivo je bilo veselje, katerega sta imela Wilhelm in Hema nad lepem zdravim fanti, žlahten dar nebeški sta njima bila. Nikdar nista mogla Boga zadosti zahvaliti za toliko veselje. Grozno veliko sta si prizadela fantiča v vseh krščanskih čednostih podučit, zredila sta jih prav po svojim mislih, utrdila jih v brumnosti in dobrodelnosti. Celo veselje in vse zaupanje sta imela Wilhelm in Hema na svojih zalih fantičih, katera sta rastla, kakor na letih, tako na brumnosti in čednostih. Wilhelm in Hartvik sta bila kakor dva lepa odrastlika žlahtnega, imenitnega drevesa, katera sta kazala obilni sad krščanskih čednost roditi. Oče Wilhelm in mati Hema nista mogla na svetu večji veselja in večji sreče doseči, kakor sta jo zdaj uživala. 
Dobrotljiv Bog je hotel s. Hemo poskusiti, ali mu bo tudi v nadlogah, v zoprnostih in nesrečah zvesto služila, zato je nje srečno in veselo življenje napolnil z groznim bridkosti. Velika žalost je napolnila dobro žlahtno srce s. Heme, božja previdnost ji je dala okusit veliko grenkost zdajšnjega življenja na zemlji. Zgubila je ves svoj trošt, vse svoje veselje na svetu; zgubila je naenkrat oba svoja ljubezniva sina Wilhelma in Hartvika. Hudobija grozovita njenih lastnih podložnih je strašno ranila njeno žlahtno materino srce, vse bogastvo in premoženje jo ni zamoglo več razveselit, vendar Hema vedno Bogu zvesta ostane in v božjo previdnost zaupa. O da bi Kristjani v svojih velikih nesrečah, v težavah in bridkostih po zgledu s. Heme v božjo previdnost zaupali in zmeraj mislili, da vse hudo, kar čez njih pride, sam Bog pošila, bi tudi oni srečo v nesreči našli. 
Graf Wilhelm in njegova brumna žena Hema sta imela več gradov na Koroškem in na Štajerskem, iz katerih sta veliko dnarjov dobivala. Narveč prihodke pa njima so dajale jame v Brezjah in Selčah na Koroškem, kjer so zlato in srebrno rudo kopali, potem zlato in srebro čistili in ga v velik dobiček daleč po svet razprodajali. V tistih jamah je bilo veliko kopačev ali knapov, kakor se po nemškim imenujejo, kateri so tudi s svojim delam veliko dnajev zasužili in hudobno nekateri zelo grdo in pohujšlivo živeli. Zginil je med njim strah božji, drujga njim ni bilo mar, kakor pijančevanje, igre, boji in še druge grde reči; le malo še je bilo med njim poštenih. Knapje v Brezjah ali Selčah ali kopači v jamah, ker so rudo kopali, so bili že vsi okolici nadležni in nevarni. 
Nekaki oče iz Brezja, pošten mož, gre enega dne s svojo zaloj hčerjo Marjeto na božji pot. Knapi poredni to zvedo, izprašajo kdaj bo nazaj prišel in po kateri poti. Ko zvedo, se spravijo vkup, gredo v oštarijo, se napijo in gredo potem čakat v samotni kraj očeta z zaloj hčerjo Marjeto. Ne čakajo dolgo, pripelata se oče in hči ravno po tisti poti, knapi skočijo k njima; in ju ne pustijo naprej, zabavlejo in z grdim besedami ju osramujejo in pravijo, plačati nam morata, pred ne pojdeta naprej. Pošten mož jih pogovarja, jim pravi, da nimajo pravice, kaj terjat, jih prosi, naj ga pustijo naprej, nič ni pomagalo. Narhudobnejši med knapi, Janez Grünwald z imenom, zavpije, plačala bosta ja, in pa ta le tvoja Marjeta bo plačala, pred ne pojdeta naprej. Mož se tega zelo prestraši, vidi da pijanim knapam se ne more ubraniti, požene konje in hoče zdirjat, toda knapi skočijo h konjam, jih drže pri brzdah, Janez Grünwald skoči k vozi, popade zalo Marjeto, jo potegne iz voza, in jo! grde reči z njo počne, kar že drugim tovaršam desi ravno hudobni, se je preveč zdelo. 
Grozno žalosten pride domov oče s svojo hčerjo v Brezje, srdil se je čez knape in ji sovražil vse od kraja zavoljo velike hudobije; kar slišat ni mogel od knapov, ne videt ni mogel nobenega. Hitro ko domov pride oče gre tožit hudobne knape. Še preden so se knapje stresali in domov prišli, vse na tanko pove pri gosposki, kako se je zgodilo. Ravno ob tistim časi sta bila v Brezjah oba mlada grofa Wilhelm in Hartvik sinova s. Heme, prišla sta ogledat jame, v katerih so knapje zlato rudo kopali, in da sta delavcem kopačam v jamah, to je knapam; zasluženo plačilo odrajtala. Ražalen oče gre h grofom in svojo hčerko seboj vzame, ko pride pred mlada grofa, se vrže pred nju na kolena in pravi: Žlahtna grofička! vidva sta gospodarja čez jame, iz katerih vaše bogastvo izvira, kopači ali knapi so vaši podložni, v vašim kruhi so, vi njim plačo dajate, zato mislim, da imate tudi vi pravico, z njimi zapovedovati. Prosim vas pomagajte mi, storite mi pravico pri vaših knapih, zakaj meni se grozna krivica godi, z menoj in z mojo hčerjo so vaši knapi strašno grdo ravnali, jes tega nisem v stanu, tiho pretrpeti. 
Mlada grofa, katera sta bila v vsi nedolžnosti zrejena; studila se njima je vsaka hudobija, posebno grda nesramnost, sta že pred večkrat slišala, kako grdi, hudobni in nesramni so knapi, ker so se že bližni sosedi tistih jam večkrat pritožili, vendar tega nista mislila, da bili celo take reči počenjali. Zdaj pa ko sta slišala iz ust toliko žalostnega in ražalenega očeta, sta bila žalostna, vnela se je v njima pravična jeza, potroštata žalostnega očeta in tudi hčerko in obljubita mu kmalu pravico storit. 
Grdi hudodelnik Janez Grünwald je bil precej k sodbi poklican. V tistih časih je imel grof čez svoje knape vso oblast, imel je oblast čez življenje in smrt. Grofa sta hotela strašen zgled pokazat hude štrafinge zavolo take hudobije, da bi se bili knapje v prihodno bolj varovali in pametnejši bili. Ko hudodelnika zvezanega pred grofa pripelajo, ga vpraša grof: »Je li res, da si ti hudo pregreho storil, kogar si tožen?« Grdi hudobnež brez narminši grevenge odgovori predrzno: »Storil sem ja, kaj je še zato.« To je grofa še bolj ražalilo, zato je bil Janez Grünwald k smrti obsojen, in kmalu ob glavo dan, na kolesi je sklenil svoje hudobno življenje. Ostrašliv zgled sta grofa mlada pokazala vsem knapam in sta se vrnila k starejšam domov. Stari grof je rekel sinama: »Prav sta storila, prav po mojim je to; hudobija se more štrafat, zdaj bodo knapje bolj pametni, varovali se bodo takih hudobij, ker se bodo bali take hude štrafenge. 
Tode vse je bilo zastonj, knapje so bili v hudobiji korenineni in zato se niso poboljšali. Trdovratnega človeka je pač težko na pravi pot pripravit. Hudobni knapi, namest, da bi se bili poboljšali, so storili strašen naklep, pomenili so se in sklenili, oba mlada grofa umorit, in se nad njima znosit zavol štrafanega tovarša, in zavoli lastne štrafenge, katero so mogli nekateri na životu, nekateri na mošni trpeti. 
En sam med vsem knapi je bil dober in pošten, pisal se je Paradaizar, ta ni nikoli dovolil v hudobijo svojih tovaršev, jih je večkrat svaril in opominal, da bi ne bili tako hudobni, zato so ga sovražili, ga zabavjali in dražili, skrbno se ga ugibajo, noben se noče z njim pačat, vse svoje pregrešne in hude naklepe pred njim skrbno skrivajo, bojijo se ga in mu očitajo, da jih toži. Tako hodobneži zaničujejo in sovražijo pravične zato, ki njim resnico pripovedujejo, in jim pregrehe očitajo. Pravični in dobri morajo na svetu preganjanje trpeti, zato da so izkušeni in utrjeni v dobrim. Dobrega pravičnega se ne bo sreča ognila, hudobnega bo gotovo štrafenga zadela, če tudi skrbno skriva svoje hudobije, vse bodo razodete in grešniki osramočeni. 
4. 
Wilhelm in Hartvik, sinova s. Heme, oba umorjena. 
Eno nedelo, dež je ravno šel, so se knapi iz Brezjah zbrali, gredo eden za drugim, kakor so se bili pomenili v oštarijo, katera je bila na samotnim hribu od Brezja precej odločena. Že navada je bila, da so se v tisi oštariji knapi večkrat zbrali, pijančevali in mnoge norčije uganjali, vse hudobije so bile v tisti oštarji doma. Zdaj pa to nedelo imajo knapi kaj posebnega sklepat, zbralo se jih je blizu šestdeset in vsi so bili zamišljeni in tihi. Ko so bili vsi vkup, kolikor se jih je pomenilo, se zaprejo v hišo, vrata trdno in skrbno zapahnejo; okna zatisnejo, da bi živ človek ne slišal njih pogovorov in ne zvedel njih hudih sklepov. Vsedejo se okoli po klopeh vsi v knapovskim oblačili, črni kakor Judji; kadar so kakšen svet držali, v sredo med nje stopi eden tovaršev najhudobnejši, in jim začne prav na srce tako le govoriti; Silvester Grünwald mu je bilo ime, ki je svojim tovaršam govoril, in jim je tako rekel: 
»Bratji, tovarši moji, knapi! Bog daj srečo, to je naše navadno pozdravljenje med nami, če pa tako pojde med nami, kakor se nam kaže, bomo skoraj mogli reči: Proč, proč je naša sreča. Če bosta ta dva mlada grofa neusmiljena tirana čez nas gospodarila, kmalu bo konc našega prostega življenja, zagrenili nas bodo v naših jamah, več nam ne bo živeti mogoče, če bosta mlada grofa tako neusmiljeno z nami ravnala, kakor sta začela.« – 
Hitro, ko je Silvester Grünwald mlada grofiča v misel vzel, so vsi knapi z zobmi škripali in jeza se je na vseh obrazih očitno kazala, ker so bili vsi nevolni nad grofama, zavoljo ostre štrafenge, katera je vsakega hodobnega knapa zadela. Silvester Grünwald to vidi, govori naprej svojim tovaršam in njim reče: »Ljubi bratci! jes sem Grünwald in Grünwald je bil moj stric, kateri je pred dvema mesecema strašno smrt storil, na kolesi je mogel umreti in vsem je znano, zato ki si je hotel z zalo Brezjanko kratek čas delati. Kam bo to prišlo, ako bodo z nami tako delali. Mi smo knapi, veliko moramo trpeti; noč in dan moramo v tami pod črnoj zemloj kakor krt riti, kadar na svetlo pridemo nam najmanjšega veselja ne dovolijo! Vzdignimo se čez naše tirane, pokažimo jim, da se hočemo držat naših starih pravic, sklenimo pokončat oba mlada grofiča.« Ko je Grünwald te besede izgovoril, so vsi knapi roke k višku vzdignili in rekli: »Prav je, to hočemo, to smo pripravljeni storiti; res je, grofiča preveč grdo z nami delata, znosit se hočemo nad njima.« Potem prinese Grünwald veliko kruglo polno vina, jo postavi na sredo mize in reče: 
»Kdor je mojih misli, naj pije iz krugle, in potrdi moje besede.« Vsi pijo zdaj eden za drugim in potem se kušnejo, s tem potrdijo strašen sklep, da hočejo oba grofa umoriti. V to hudobijo je bil odločen prvi dan, kadar bosta mlada grofa v Brezje prišla, knapam in drugim delavcem zasluženo plačilo dajat. Ta hudoben naklep so nehvaležni hudobneži tako osnovali: 
Kader bosta mlada grofa prišla plačevat delavcem, ju bomo peljali v naše jame in rekli, da treba je ogledat, kako bi se v jami popravilo, da bi se ne vdrlo in se jama ne sasula. Ko bomo grofa v jamo spravili, bomo Wilhelma, starega grofiča od mlajša Hartvika ločit, tega v en kot, drugega v drugi kot zaplat, in potem na enkrat s krompam po glavi mahat do mrtvega. Ko bosta mrtva, bomo jamo spodkopali, da se bo toliko vdrlo, da bo mrtva grofiča pokrilo in pokopalo. Takrat bomo mi vsi iz jame zbežali in z velikim vpitjem in posilenim jokam kričali: »Oh nesreča, nesreča, strašna nesreča, mrtva sta, mrtva oba grofa, podsuta sta v jami. Povedali smo njima in ju opominjali, ne v tist kot jame hodit, nevarno je, podreti bi se znalo, ker pa nič nista porajtala nevarnosti, sta predaleč šla, vdrlo se je in proč sta oba, ni bilo mogoče pomagat, nobenega obvarovat.« − 
Prišel je tisti žalosten, za mlada grofiča strašen dan. Po navadi oba prideta v Brezje, pokličeta vkup vse knape, kopače in druge delavce. Z navadno prijaznostjo in priljudnostjo jim zasluženo plačilo odštevata, storjene dela ogledujeta, in knape k edinosti in lepem zadržanju opominata. Knapi plačo vzamejo, se lepo zahvalijo, mlada grofa častijo in povišujejo zavoljo pravičnosti in dobrodelnosti; srečni smo, pravijo, da imam tako dobro, žlahtno gosposko, katera lepo za nas skrbi. 
Vse to so bile lažnive hinavske besede in zapeljive, skrivali so z njimi hudobni knapi svoje črne srca in strašen sklep, in grozno zaveso, katero so med saboj storili, oba mlada grofa umorit. Kakor volk se tiho priplazi in jiše prilike, ovčico zgrabit in raztrgat, ravno tako so hudobni hinavski knapi komaj čakali priliko, znosit se in raztresit svojo jezo nad grofama zavoljo štrafenge, katero je mogel grdi Grünwald pretrpeti. Grofa vsa nedolžna in dobra kristijana sta bila prav vesela, videti knape tako hvaležne, mislila sta, glejte saj so se poboljšali, več niso tako hudobni; reveža pa nista vedela, kaj hudega knapi v svojih srcih kuhajo. Verjela sta lažnivim besedam in tako šla v svojo nesrečo brez, da bi se njima bilo kaj dozdevalo. Tako so grdi hudobneži skrivali svoj strašen sklep in izpeljali vse, kakor so se bili v oštariji pomenili in se zaprisegli. 
Mlada grofa Wilhelm in Hartvik, ko sta vsem delavcem zvesto odrajtala, kar je kateri zaslužil, rečeta knapam: »V jamo misliva iti ogledat nove lukne, da vidiva, ali se bo kaj dosti zlate ali srebrne rude v njih dobivalo. V hudi zavezi pogovarjeni in zapriseženi knapi so dejali na videz: Gnadljiva gospoda, žlahtna grofa! nevarno je v jami, posebno v novo zvrtane lukne pod zemljo lazit in težavno, še nam je težavno, ko smo navajeni, in kar še vam.« − 
Grofa mislita, to so le samo lepe besede knapovske, da se z njimi le knapi dobrikajo, in pravita: Prpravite nama, kar je treba, dans greva v jamo ogledat vaše dela. Prnesejo njima knapovsko oblačilo, katerega sta oblekla in knapovske kapice na glavo dejala. Navada je večidel pri vseh jamah, kjer rudo kopajo, da vsak, kateri hoče iti v jamo oglevat knapovske dela, mora obleči knapovsko oblačilo in knapovsko kapico na glavo dati, naj bo kakršne sorte človek hoče, zato imajo zmeraj takih čednih oblačil več pripravljenih. Tudi je navada, da knapi vselej, preden gredo v jamo rudo kopat, pokleknejo in kratko molitvico opravijo. 
Grof Wilhelm in Hartvik, oblečena v knapovsko oblačilo, s knapovsko kapico na glavi, preden gresta v jamo, poklekneta pred podobo Matere božje in s. Barbare in tako molita: 
Dobro srečo nam Bog daj tudi prihodno, ne le zdaj. Dober Bog bodi pri nas zdaj in posledni čas! 
Tako sta se grofa Bogu izročila in se za srečno zadno uro priporočala, brez da bi bila vedela, kako blizu smrti sta že. Zdaj gresta grofa v globoko jamo; knapi z baklami svetijo naprej, več ko sto klafter gredo globoko pod zemljo, po jami hodijo sem in tja nove dela knapovske ogledovat. Vse je bilo tiho po jami kakor v pokopališčih, mlada grofa v najlepšem cvetju svoje mladosti gresta sama v svoj grob pa ne vesta. – 
Zdaj pridejo na tisti kraj, katerega so bili pogovorjeni hudobneži odločili, tam oba grofa umorit. Enega so peljali ogledovati novo zvrtano lukno na desno, drugega peljajo ogledovat novo zvrtano Iukno na Ievo. Pride zdaj od zad knap s krompam, močno mahne grofa Wilhelma po glavi, kateri na zemljo pade in zavpije: Jesu, Maria, s. Jožef; drugi knapi, kateri so imeli krampe pripravljene, kakor so se pomenili, s krompi mahajo grofa po glavi, da ga do mrtvega pobijejo. Z grofom Hartvikom na levi strani so knapi pogovorjeni ravno tako naredili, s krompi so ga tako dolgo tolkli, da več ni znamina življenja od sebe dal. Ko sta bila oba grofa mrtva, so se iz temnih luken vsi pogovorjeni knapi sešli, podrejo zemljo, kar so bili že pred pripravili, da sagrnejo se obe tiste lukne, ker sta ubita grofa Iežala. Po tem vsi knapi na enkrat glas zaženejo, hitijo na svetlobo in vpijejo, kakor so se bili pomenili: »Oh nesreča, nesreča, strašna nesreča, mrtva sta oba grofa, podsuta sta v jami! Opominovali smo grofa, da bi ne hodila v tisti nevarn kraj, pa nista porajtala nevarnosti in zdaj zadela ju je nesreča. H videzu se silijo jokat in žalostni biti. Ljudje so hudobnim verovali, ker so jim s tolikim solzam pripovedovali, kar zagrmelo je kamenje in prst čez grofa, precej sta bila do mrtvega ubita in podsuta, mi smo z veliko silo se umaknili in zbežali, ker smo že navajeni takih nesreč pod zemljo. Tudi oče Wilhelm in mati Hema sta verjela, dokler se ni na tanko zvedelo, da hudobija nehvaležnih knapov je pomorila oba mlada grofa. 
5. 
Kako sta mlada grofa umorjena, pride na dan. 
Skrbno so hudobni knapi svojo grdo pregreho skrivali, grozno zvito so osnovali hudobni naklep; mislili so, da živa duša ni v stan zvedet, kaj so storili; vsem ljudem so pripovedovali, da se je to po nesreči zgodilo. Bog pa take črne pregrehe ni skrite pustil, ampak kmalu je bila odkrita, da se je pokazala grda hinavščina in lažnivost knapov. Eden knapov, Paradaizar se mu je reklo, kateri je bil dober in pravičen, ker ni hotel s hudobnim pajdaši potegnit, v njih hudobije ni nikoli privolil, ki so ga tudi vsi tovarši sovražili in se ga ogibali, zavoljo tega so tisti dan, ker so grofa umorili, Paradaizarja daleč proč v dalno lukno v jami na delo poflisali, za to, da bi nič od tega ne zvedel; skozi tega ravno je umorjenje grofov na dan prišlo. Knapi so mislili, da ako bodo storjeno hudobijo pred Paradaizarjam skrili, se ne bo nikoli zvedelo, kaj hudega so storili. Sovražili so Paradaizarja še najbolj zato, ki so dejali, da se s svojo brumnostjo in pravičnostjo le grofom prilizuje, in svoje tovarše toži. Dolžili so ga tudi, da je on pripomogel k strašni štrafengi grdega Grünwalda, da je moral tako strašno umreti. 
Tako hudobneži dobre in brumne zaničujejo in sovražijo, posebno še njim hudobije očitajo. Pa ravn Bog je hotel, da je knapovska pregreha skos tega na dan prišla, pred katerim so skrbno skrivali svoje sklepe. 
Paradaizar dela v samotni lukni, rudo kopa, kakor krt rije po tamoti črne zemlje, majhna lampica mu berli, da vidi kod mahat, kar naenkrat začuti, da se je stresilo in zabobnelo, kakor da bi se bilo kaj podrlo. Vstraši se in misli, gotovo je kakšna lukna v jami vkup padla in se zasula, zasule so se morebit tudi ulice, po katerih rudo vozimo, kako bom zdaj ven prišel. 
Paradaizar vrže svoj kromp na ramo in lampico v roke vzame, gre prot tistim kraju, kjer je potres čutil, gre daleč po ulicah podzemeljskih, vse je bilo tiho. Zdaj pride na konc dolge ulice, kar je bila zasuta, naprej ni mogel, postavi lampico zraven sebe in s krompam začne kopati, da bi saj toliko prekopal, da bi naprej mogel. Ko je začel kopati, precej spozna Paradaizar, da se to ni vdrlo, ampak, da je nalašč nametano, kar knapi precej poznajo. Kmalo je toliko prekopal, da skozi zleze in gre počasu po ulici naprej, kar zasliši tovarše, ki so na ves glas kričali: »Oh nesreča, nesreča, oba grofa sta ubita,« in hitijo iz jame na svetlobo. Paradaizar se prestraši, gre počasi naprej, da pride do tistega kraja, od koder so knapi bežali in vpiti začeli, kar pride ves plašen do ulice, katera je bila vsa zasuta z belim kamni, naprej ne more, stoji, premišljuje, kar pod kamni zasliši ječanje, vzdihovanje in jamranje, kako vzdihovanje umirajočega človeka. Paradaizar se na zemljo vleže in na uho posluša jamranje pod kamanjem, kar spozna glas mladega grofa Wilhelma, hitro popade kromp, odkopava zasutega grofa, kateri ni bil še mrtev, in glava se je malo izpod kamenja videla, toliko da je mogel dihat. 
Ko Paradaizar grofa odkopa in z lampico obsveti, se grozno prestraši, ker ga vsega krvavega najde, zakaj mislil je grofa zdravega izpod kamenja dobiti, zato se k njemu nasloni in vpraša: »Gnadliv grof, kaj se vam je naredilo?« Grof že težko vendar zastopno reče: »Oh! Oh! pojdi povedat mojima očetu in moji materi, da so naju knapi ubili; oče naj jih zato štrafajo.« Več ni mogel grof povedat, ker pri tej priči je umrl. 
Hartvika mlajšega grofa trupla ni mogel odkopat Paradajzar, preveč je že oslabel in preveč je bil prestrašen in žalosten, videl je vendar ne daleč od mrtvega Wilhelma izpod enega kupa kamna kri teči, spoznal je, da je to kri mlajšega grofa, vzdihnil je proti nebesam in rekel: Oh Bogu se usmili! Kaj vener je knapovska hudobija naredila, sram me je knap biti, in v črni temoti v globoki zemlji rudo kopati. Popustil bom ta stan, naj se mi godi, kakor hoče, če bom ravno moral od hiše do hiše kruha prositi, med tako hudobnimi tovarši nočem več biti, od zdaj zanaprej bo pač mogel knape vsak sovražiti. Med tem Paradaizarji lampica ugasne, iz jame ni mogel, ker grozno globoko je bil, ulice so sem in tja držale, des lih navajen, ker je že večkrat vso jamo prehodil, vendar je bil zdaj od strahu tako zmoten, da ni mogel pravega pota na svetlobo najti. Paradaizar poklekne in moli: »O Bog, ti veš, da moje roke so nedolžne nad krvjo umorjenih grofov, v tako hudo pregreho bi jes nikdar ne bil privolil, daj mi še enkrat priti iz te strašne jame, nikoli več ne grem noter. Bog je uslišal njegovo molitev in mu dal najti pravi pot iz jame tudi v veliki tamoti brez luči. Ko na svetlo pride, hiti naravnost k starim grofu Wilhelmu in k njegovi grofni Hemi, povedat vse na tanko, kako je našel pobita oba mlada grofa. Ves objokan in plašan pride Paradaizar k starim grofu; ravn zraven je bila tudi grafina Hema, se nizko prikloni in pravi: »Če smem govoriti, gnadljivi grof, vam imam nekaj novega povedat.« Grof in grafinja pravita: »Kaj boš neki posebnega povedal, ker si ves objokan in plašan, kaj hudega se ti je primerilo? Paradaizar odgovori: »Ne meni, ampak vam, vam se je huda nesreča pergodila, oba vaša sina sta v jami ubita, mrtva sta oba, knapi so razglasili, kakor da bi se bilo to po nesreči zgodilo, pa jes sem sam še z umirajočim mladim grofom Wilhelmam govoril, takrat ko je še s smrtjo rintal ker sem ga nekoliko odkopal, takrat mi je rekel: »Povej najim očetu in materi, da so naju knapje iz hudobije ubili, naj jih štrafajo za to.« Potem je umrl. Toliko vam vem povedati, kako se je zgodilo. 
Na te Paradaizarjove besede sta grof in grafina od strahu v omedlevico padla; in ko se zbrihtata, ni mogoče ne dopovedat, ne popisat bridkost in žalost, katero sta občutila pri taki veliki zgubi pri toliki nesreči. Vse svojo največji veselje, svoj trošt, svoje upanje v starih letih sta na enkrat zgubila. Kakor dve lepe dišeče rože grofovskega rodu sta bila mlada grofiča; in obe rožice ste bile na enkrat pohojene in zatrte v najlepšem cvetju. Bridkost in žalost pri taki zgubi bodo le zamogli najbolj spoznati starejši, očetje in matere, kateri so v najlepših letih zgubili svoje ljubeznive otroke. 
Na povelje starega grofa so trupla mrtvih grofičev odkopali in iz jame pripravili, na pare sta bila položena, da so ljudje kropit hodili. Dva iz kamenja razsekana groba je stari grof Wilhelm narediti dal, kamer sta bila položena. Veliko ljudi iz vseh strani je prišlo h pogrebu in mrtva grofa milovali in se čez knape srdili. Herman, firšt in opat pri s. Lampriti, pravi brat s. Heme, je na grobu mladih grofov tako lepo pridigval, tako ljudem na srce govoril, da so se vsi poslušalci jokali, Iepo jih je opominal pred hudobijami in pregrehami, pokazal jim je prav očitno, koliko nesreče hudoben človek na svet pripravi, kolika štrafinga ga bo enkrat zadela. 
Dolgo časa nista mogla grof Wilhelm in njegova grafina Hema nehat obžalovat žalostno smrt svojih dveh zalih in brumnih sinov; nikdar ju nista mogla pozabiti, vedno sta jokala čez tako veliko in grozno občutljivo zgubo, le to jih je še troštalo, ker sta bila grofiča dobra in brumna, da se jima na unim svetu dobro godi. Kdor brumno pravično živi, če ravno z naglo neprevideno smrtjo usmerje, ni se mu bati hude sodbe pri prihodnjim pravičnim sodnikom. Spoznala sta grof Wilhelm in njegova grafina Hema, da božja volja je to, Bog je tako naredil, on najprevidnejši gospodar je tako dovolil, da sta Wilhelm in Hema svoje največji veselje na svetu zgubila, zato, da bi se bila bolj za prihodno večno veselje v nebesih pripravila in bolj zvesto Bogu služila. Marskaterimo Bog pošila nesreče na sveto, zato, da človek svojega srca na posvetno veselje ne naveže in le bolj za večno resnično srečo v nebesih skrbi. Marskater bi bil vekoma nesrečen, ko bi bil na svetu srečen, pa časne bridkosti so ga pred večnim bridkostmi obvarovale. Vse, tudi najhujši nesrečo in težave obrača Bog v naš prid za našo resnično srečo, dobrotljiv oče je on, v njegovo previdnost moremo zaupat, in pri vseh nesrečah in težavah misliti in reči, kakor je potrpežljiv Job rekel, kateri je ob otroke in ob vse svoje premoženje prišel, zdravje in vse zgubil: »Bog je dal, Bog je vzel, naj bo češeno njegovo ime.« 
Čez nekaj časa dokličeta grof Wilhelm in njegova grafna Hema Paradaizarja, tistega poštenega knapa, kater je njima prišel razodet, da so knapi mlada grofa pobili, in njima to žalostno sporočilo prinesel, in mu rečeta: Paiadaizar! strašne in žalostne reči si nama ti prišel oznanit, ker pa veva in spoznava, da si pošten, da nisi nikoli v take hude reči privolil, da se nisi s hudobnim tovarši pajdašil, in si nama zvest bil, povej zdaj, kaj poželiš imeti za plačilo? Paradaizar odgovori: Žlahten grof, dobra grafina! Kako bi se upal zdaj kaj prosit od vas, in vas s prošnjami nadležvat, ker sto vsi v žalosti utopleni, tudi vem, da sovražite zdaj vse knape, ker so vam toliko krivico storili, kako bi si jes zamogel troštat od vas, kako dobroto doseči ? Grafina Hema mu reče: Zberi si hitro kar hočeš za plačilo, saj vem, da nisi tak, kakor drugi knapi. O dobrotljiva grafina, reče zdaj Paradaizar, če mi je pripuršeno prošnjo pred vas položit, prosim vas tedaj pohlevno, pomagajte mi iz te grde knapovske službe priti, dajte mi drugo službo, da ne bom med takim tolovajskim tovariši; rad vse storim, da le pošteno preživim. Hema mu reče prijazno: Ne boj se Paradisar v moji hiši boš preskrbljen do smrti, oženiti tudi se smeš, zberi eno dobro ženko za te, za tvojo ženo in za tvoje otroke bom jes skrbela, dokler kateri živi, tudi po moji smrti bodite brez skrbi, ne bom vas pozabila. Paradaizar zapusti mesto po opominiranje grafne Heme, katera mu pove, da bo čez knape huda štrafenga prišla, zato naj se hitro od njih odloči in v grofovo graščino pride, kjer je po tem zvesto služil in dobre dni užival. 
6. 
Knapje štrafani. 
Grof Wilhelm in njegova grefina Hema, desiglih sta bila pobožna, vendar sta sklenila morilce mladih grofov poštrafat drugim za zgled, da se v prihodno več kaj tagega ne zgodi. Vsi tisti, kateri so si naprvo to umislili in druge v to hudobijo napeljali, so bili ob glavo dejani; mislil je grof, da zdaj je vse opravljeno, da bodo knapi pokorni v miru delali svoje dela naprej; pa knapi, ker so videli svoje tovarše zapelivce morit, so začeli čez grofa godrnjat, rekli so mu, da je neusmiljen tiran, če sta mrtva njegova sina, kaj bo nas za voljo tega vse pomoril, in začnejo mu žugat. »Ne pustimo«, so dejali, da bi grof nas tako brez skrbi davil, vstavimo se, storimo konc taki neusmiljenosti«. Knapji se pogovorijo in sklenejo grofu, se vstavit, če bo treba tudi z orožijam v rokah. 
Grof, ki to vidi, da s štrafingami ni knapov nič ukrotil, ampak še bolj jih zdražil se je tako razsrdil in raztogotil, da sklene nad hudobnimi knapi strašno se moštovat in znosit. 
Zato sta šla grof Wilhelm in njegova grafina Hema v Mursko dolino, k velikim vojvodu na Koroškem, ki mu je bilo ime Markard, kateri je ob tistim časi ravno v tej dolini prebival. K temu imenitnemu in mogočnemu vojvodu sta grof in grafina pribežala in mu z objokanim očmi pripovedovala, kakšno žalost so njima hudobni nehvaležni knapi naredili, ker so njuna oba sina ubili in ju neusmiljeno ob življenje pripravili. Zdaj pa še, pravi grof Wilhelm, meni žugajo, ker sem najhujše med puntarji poštrafal, še čez me se bodo vzdignili, nisem si življenja zvest. Zato prosim, pomagajte mi, po vrednosti štrafat hudobne puntarje in si mir narediti, če ne, v nevarnosti smo, da nas bodo puntarski podložni vse pobili. Velci vojvoda Markard se zavzame, kadar je to zaslišal, žaloval je zavoljo ubijanja grofičev, rad ju je imel, ker sta mu bila v rodi, zato je obljubil grofu Wilhelmu, da mu hoče pomagat. Ne bojte se, mu reče: Jes bom vkup spravil veliko število soldatov, z veliko vojsko pojdemo nad puntarje, hudobne ubijalce, štrafat jih hočem grozovito, da se bo čez sto in sto let spomnal strašan zgled hude štrafenge. Vedli naj bodo ljudje čez veliko veliko let, kolike štrafenge je vreden tisti, kateri se čez svojo gosposko punta, in dobrote tako hudo povračuje. Občutili naj bodo hudobni puntarji pravično jezo ražalenega žalostnega očeta.« 
7. 
Puntarski knapi se združijo, in se celi vojski v bran postavijo. 
Puntarski knapi ko vidijo, da strašno vreme čez njih šumi, vidijo, da velika vojska se izbira; katera jih žuga pomorit, zato se združijo, kakor brati in pravijo eden drugim, branimo se dokler nam je mogoče, če se ne branimo, na enkrat bomo vsi pomorjeni. Oni si izvolijo vojvoda, ga postavijo za oblastnika in poglavarja, ker je najsrčnejši in najbrihtnejši bil. Zberejo se zdaj vsi knapi vkup, njih poglavar stopi med nje in jim tako govori: Brati naš gospodar grof Wilhelm je sklenil nas vse pomoriti, zato ki sta ubita oba njegova sina, njegove jeze ne bo konca, ne bo se nehal, čez nas srdit, dokler bo le kapljica naše krvi na zemlji. Vidite, kako je šel s svojim žlahtniku pomoči iskat čez nas in ga prosit, da mu da soldatov zadost, nas pokončat. Vidite, kako se vojskne trume že vkup izbirajo, katere nas bodo s svojim ostrim orožjem posekale, vidite, kako brusijo že sable naši sovražniki, s katerim nas bodo po glavah mahali. Bratji branimo se, zakaj bi se dali tako neusmiljeno morit, vsamimo v roke orožje, prosimo še drugih prijateljev, da nam pomagajo, preskrbimo se z živežam, zbežimo na goro, tam bomo trden zagrad (šance) naredili, trdno se bomo sovražnika v bran postavili, ne bo nas premagal, le vsi moramo ene misli biti; združeni ostati, in se stanovitno zoper sovražnike vojskovati. Le tako bomo zamogli življenje obranit, in svoje stare pravice obvarovat.« 
Na te poglavarjove besede vsi knapi ob enim zavpijejo. Hočemo, ja hočemo se branit do sadne kapljice, ne damo se moriti ne po volji neusmiljenega grofa. Bratji bodimo srečni in stanovitno v boju, da se obvarujemo pred hudo smrtjo, išimo tudi prijateljev, da nam bodo pomagali, se branit. 
Kmalo so knapje dobili veliko prijateljev, takih hudobnih puntarjev, kakor so oni, kateri so se z njimi združili. Z orožjem dobro prevideni, si naberejo hrane (jedi) in zbežijo na goro blizu Brezja. Srčno so sklenili, se bojevat in ne zbežat, naj pride vojska, in si dobro zagradijo svoj stan (logar) z velikimi hlodi iz gozdov okoli Brezja. Srčno so sklenili, se bojevat in ne zbežat, naj pride vojska čez njih, kolikoršna hoče. Prpravljeni so bili. – 
Velci vojvoda Markard je grofu Wilhelmu veliko soldatov poslal, kateri so na vojvodovo povelje morali ubogat in iti kamor njim bo grof Wilhelm ukazal. Tudi Malentainski grof Mainard, Wilhelmov švoger, kateri je sv. Heme sestro Kanegundo (Kuno) za ženo imel, mu je več soldatov na pomoč pripeljal, in jih pod Wilhelmovo povelje dejal. S tako trdnim vadnim vojščaki gre grof Wilhelm tiho nad puntarske knape. Ko knapi zagledajo bližati se veliko vojsko z ostrim orožjem, se v vrsto spravijo, poglavar jim reče: »Bratji, vojska je tukaj, zdaj nam gre za življenje ali za smrt, držimo se trdno, ne umaknemo se če nas tudi pobijejo.« 
Ko Wilhelmovi soldati do knapovskih ograd (šanc) pridejo, so so udarili, soldati in knapi, oboji so bili hudi, vendar k zadnjim so bili knapji močnejši ko soldati, kateri so morali odjenjat in se nazaj umaknit. Soldatom se je to hudo zdelo, sram jih je bilo bežat pred puntarskim knapi, kateri niso bili vojske vajeni in učeni z orožjem v caker hodit. Zdaj se soldati spet v vrsto spravijo; in se zaženejo nad puntarje, knapi se branijo stanovitno, srčno se bojujejo, vsa soldaška vojska jih ne more premagat. Poslednjič knapi začnejo pešat, zmogli so jih soldati, katerih je bilo trikrat toliko, kakor knapov. Preganani knapi niso mogli nikamor zbežati, ker so jih soldati okoli in okoli obsuli, tako da so jih soldati v sredi med sabo imeli, soldati jezni zavoljo prve stanovitnosti knapov so srditi mahali po puntarjih; tako neusmiljeno so jih pobijali kakor mesar živino, nobenemu niso zanesli, kri je tekla v potokih, skoraj vsi so bili ubiti, le malo jih je zbežalo. Tako so puntarski knapi prijel zasluženo plačilo za storjeno hudobijo umorjenja grofovskih sinov. 
Kolniški in ditrihtainski gospod sta tudi grofu s svojimi vojščaki na pomoč prišla in sta tistih puntarjev ujela petnajst, kateri so zbežali in se poskrili, da so se pri življenju ohranili. Tih petnajst nehvaležnih puntarjev kaže grof Wilhelm zvezati in v ječo zapreti, sklenil je očitno jih poštrafat, zato kaže jih varovati pri življenju do dneva očitne štrafenge. Grof Wilhelm ukaže narediti veliko pojedno na sred trga v mestu Brezjah (Friesach) mize s črnim pritam pogrnim, in vse jedi na mizo v črnih posodah prinesti, obhajali so tako sedmino za rajnim sinovom, veliko je bilo povabljenih. Ko je bilo veliko ljudi zbranih ukaže grof Wilhelm pripeljati tistih petnajst puntarskih knapov iz ječe, oči in roke jim zvežejo, in pripravljeni so bili soldati, kateri so jih na drobne kosice razsekali, in kosice razsekanih truplov pticam in zverinam po polju razmetali. Tudi so šli soldati na grofovo povelje po vseh vaših puntarskih knapov in so vse njih hiše požgali vse razdejali in pokončali, da se ni poznalo, kje so prebivali. Grozno so vpili, ječali in jokali otroci in žene pomorjenih knapov, kateri so morali tako strašno občutiti štrafingo svojih nepokornih puntarskih očetov. Pred se ni dala grofova jeza potolažit, kakor da so bili vsi puntarski knapi pomorjeni, potem šele ukaže soldatom razjiti; šli so vsak na svoj dom, in mir je bil po deželi. 
Grof je dal povelje, da od zdaj za naprej ne sme noben soldat nikomer nič žalega storiti, ne zapuščenim udovom ne otrokom knapovskim, ker zadosti je štrafana pregreha umorjenja. Strašan zgled je bilo to in je še zdaj vsem puntarjam. 
8. 
Grof Wilhelm gre v Rim na božji pot. 
Grofova vojska je že veliko knapovske krvi prelila, vendar se grof ni dal utolažiti, toliko se je razsrdil čez puntarske knape. Hema brumna, bogaboječa grafina, njega žena ga je preprosila, da je nehal knape morit. Pogovorila ga je in mu dopovedala, da se ne spodobi kristjanom nad sovražniki se tako močno maštovati, če ravno se nam krivica godi. Grof Wilhelm je bogal svojo sveto ženo Hemo in ukazal je mir po deželi oznaniti. 
Tudi je Wilhelm spoznal, da preostro je štrafoval knape, preveč krvi je prelil, žal mu je bilo, da je toliko ljudi pomoriti ukazal in veliko jih je tudi s lastno roko pomoril. Kadar se je potolažila njegova jeza in umirile njegove žele po maštovanju, kadar se je upokojilo njegovo razžaleno srce, je spoznal, da je več ljudi, nedolžnih otrok in udov v veliko nesrečo spravil, jim veliko žalega storil in preveč štrafal. V srce ga je to bolelo, vest mu je očitala, da ni po krščansko ravnal, ampak se zelo pregrešil, zato je sklenil po moči vse to popraviti, in s pravo resnično pokoro pri Bogu odpuščanje doseči. 
Storil je grof Wilhelm obljubo, da hoče romarsko oblačilo obleči in v Rim na božji pot iti (Rim, mesto na laškim je poglavitno mesto vsega krščanstva, tam ležijo svete trupla najimenitnejših apostolnov, svetega Petra in Pavla in tudi trupla veliko drugih svetih marternikov. V Rimi prebiva najvišji poglavar vsega krščanstva, sveti oče Papež, zdaj Gregor, oče vseh kristjanov, namestnik sv. Petra.) 
Tam v rimskim mestu je želel grof Wilhelm svojo božjo službo opraviti, Boga za odpuščanje svojih grehov prositi in se svetim apostelno priporočati. Prijazno vzame slovo od svoje žene Heme, obleče romarsko oblačilo, vzame s seboj le prav potrebne reči, in gre peš v Rim na božji pot, pridruži se drugim romarjem, kateri so tudi v Rim šli, pa nobenemu ni povedal, kdo da je in od kod da je. Težavno je bilo popotovanje, posebno za grofa, kateri ni bil peš hoditi navajen in tudi pomankaje pred nikoli ni izkusil, vendar je z veseljem vse potrpel, da bi bil le pri Bogu spet v gnado prišel, izpolniti je hotel zvesto in na tanko storjeno obljubo. Srčen in vesel hiti grof Wilhelm proti Rimu, srce mu kipi od veselja, kadar se bliža k imenitnemu mestu. Ko pride v Rim, gre v božji tempel, moli, tako goreče moli, da še nikdar ni tako molil, obžaluje svoje grehe se jih spove božjim namestniku, dobi sveto odvezo od mašnika, ki je od Papeža imel oblast, od največjih in strašnejših grehov odvezati. Pokojno ali mirno je bilo njegovo ranjeno srce, ker vedel je, da zdaj so mu grehi tudi nebesih odpuščeni. Kar je grofa še najbolj potolažilo in mu veliko veselje delalo, je bil to, ker je imel to srečo, da je prišel pred svetega očeta Papeža in se z njim prijazno pogovarjal. Kakor vesel se je Wilhelm na pot podal, še bolj vesel se zdaj vrne iz Rima v svojo domačo deželo nazaj, poln radosti, da je z Bogom resnično spravo storil, ker je vesto izpolnil svojo obljubo. 
Srčno je želel Wilhelm skoraj priti na svojo domačijo nazaj, težko mu je bilo, toliko časa od svoje dobre zveste in brumne tovarščice Heme ločen biti, vedno mu je bilo pred očmi, kako ga Hema skrbno doma pričakuje, kako ona dni šteje njegovega prihoda, boji se, da bi se mu na poti kaj hudega ne pergodilo, da bi ga v dalnih krajih kaka nesreča ne zadela, zato je ona zmerom zanj molila. 
Velike želje do svoje domačije in do svoje ljubeznive Heme so ga močnega storile, da je vse težave dalnega popotovanja srčno in stanovitno prestal, deslih je že slabeti začel. Rekel je sam pri sebi: Bog mi daj le še domov priti, rad vmerjem, da le v svojo domačijo pridem in svojo ljubeznivo Hemo še pozdravim, toda te sreče ni imel. Več ni videl svoje brumne Heme, ni dosegel te sreče, da bi mu bila Hema oči zatisnila, in pri njegovi smrtni postali molila za njegovo ubogo dušo. Bog sam je tako sklenil, da Wilhelm ne more na tem svetu do svoje domačije priti in več ne videti svoje brumne Heme, vendar ves vdan v božjo previdnost ni godrnal ali rotil čez to božjo naredbo, ampak zadovoljni z vsem, kakor moder Bog z njim obrne, se je ves Bogu izročil in rekel: Naj se zgodi volja božja nad menoj. Prišel je Wilhelm bliso Lavantke doline, in je tako oslabel, da več naprej ni mogel, močno je zbolel, spoznal je, da bliža se njegova sadna ura, da pri koncu je njegovo življenje. S svetim zakramenti previden se zdaj mirno k smrti pripravlja in svojo dušo Bogu izroča. O dobrotljiv Bog! tako še govori pred smrtjo, ker nisem vreden več, priti v svojo domačo deželo na svetu, dodeli mi milost, priti srečno v večno domovanje, v nebeško kraljestvo. V trdnim zaupanju na božje usmiljenje ves v božjo volo vdan je Wilhelm v gospodu zaspal ali usmeril pri svetim Lorencu na jamnim hribu na Koroškem. Per ti cerkvi je bilo njegovo truplo zagrebeno (pokopano), in prebivalci tistega kraja še zdaj vedo veliko povedati od smrti imenitnega grofa, gospoda čez Brezje in Selče. 
9. 
S. Hema vdova. 
Grozno je sv. Hema želela svojega Wilhelma nazaj; zmerom je molila, da bi srečno svojo božjo pot opravil in zdrav nazaj prišel. Vsako uro se ga je troštala in ga zvesto pričakovala, pa ni ga bilo; začela je skrbeti in misliti: Bog ve, kaj hudega se mu je na poti primerilo. Hema je začela žalovati in jokati, ker Wilhelma le dolgo ni bilo. Komej se je njeno žalostno srce malo potolažilo, ker je nekoliko pozabila žalostno zgubo svojih sinov, ker se je vsa Bogu vdala in rekla: »Kaj hočem še brez mere jokati, in žalovati, je že Bog tako hotel imeti, naj bo češeno njegovo sveto ime«, in zdaj pridejo spet čez Hemo nove bridkosti in žalosti. Prišlo je do nje žalostno sporočilo, da je njeni ljubezniv mož grof Wilhelm na poti, ko je iz Rima šel, umrl. Le kdor je že kako zgubo izkusil, bo zapopadel, kolika žalost je, svojega ljubeznivega moža zgubiti, in se za vselej od njega ločiti. − 
Sv. Hema, zdaj vdova, nima do nobene posvetne reči veselja, nobena reč jo ne more razjasnit, ker je ob vse prišla in vse zgubila, kar bi jo znalo na svetu še razveseliti, zato je sklenila popolnoma vse Bogu izročiti, le njemu služiti, in Bogu v čast obrniti vse svoje premoženje, katerega ji je Bog dal, ga hoče spet Bogu nazaj darovati. V visokih pustih hribih, po katerih so ljudje živeli v veliki nevednosti in v hudobijah, kjer niso nikoli duhovnega učenika videli, je sv. Hema iz svojih dnarjov ukazala cerkve pozidati in je sprosila škofa, da je tistim hribovcem zapuščenim duhovnike poslal, za njih plačo je obilno sv. Hema preskrbela. Duhovniki so lepo ljudi učili, njim sv. Evangeli oznanovali in k lepem krščanskim življenju opominali, da so bili po tem srečni in veseli. 
Po tem je sklenila sv. Hema v krški dolini izzidat posebno veliko cerkev Materi božji na čast in zraven cerkve dva kloštra, enega za moške, drugega za ženske, tako da v kloštru za moške bo prebivalo 20 korarjov, kateri bodo po regelci svetega Avguština živeli in Bogu hvalo prepevali; v ženskem kloštru bo prebivalo 70 nedolžnih devic ali nun, katere bodo s čistim nedolžnim srcem Bogu služile. To božjo hišo so precej začeli zidati in z veseljem je Hema delavcem plačevala in se veselila Bogu na čast imeniten in lep tempel izzidati, kateri je bil v letu 1042 dozidan in popolnoma izdelan, tudi je bilo prebivališč za 10 kororjov in 80 nun zgotovljenih. Zdaj je Hema skrbela poiskati takih nedolžnih devic, katere bi hotele v klošter iti in s klošterskim obljubami se zavesati, do konca svojega življenja Bogu v nedolžnosti služit in ga s posebno svetlobo častiti. Našle so se kmalu lepe device, med njimi imenitne gospodične, katere so z veseljem v klošter stopile, in si v čast štele s tako brumno in sveto grafino v tovaršii živeti, ki jim lepe izgleda prave pobožnosti in resnične svetosti daje. 
Kader je bilo vse zidanje do dobrega skončano, prebivališča za korarje in za nune vse pripravljene, ko so bile že nune, to je dobre brumne deklice zbrane in čakale nunskega oblačila, pošle sv. Hema v Salzburg prosit velikega škofa Balduina, da bi prišel novozidano cerkev posvetit (žegnat) pri kateri priložnosti bi tudi pripravljene device očitno kloštrske obljube storile v pričo škofa in tako kloštrsko obleko dosegle. Škof Balduin sporoči Hemi, da bo prišel ravn 15. Velkiserpana, to je na velike maše ali na velike gospodovalnice dan, da bo cerkev žegnal in nune v klošter zaklenil. Per cerkvenim žegnovanju je bila sv. Hema z vsem devicami v pričo, katere so vse na enkrat v pričo Velkega škofa, ostre kloštrske obljube storile in se v klošter zapreti dale. Tudi Hema se je odpovedala vsi posvetni časti in imenitnosti, storila kloštrsko obljubo in gre z drugimi devicami v klošter. Hema je dobro zapopadla Jezusove besede, ki je rekel: »Kdor se bo ponižal, bo povišan«, zato se je ona tako ponižala, da med devicami v kloštru po nobeni ceni ni hotela biti gospodina ali aptašica, desilih so jo prosile, ampak v ponižnosti je hotela živeti med njimi, kakor najslabš nuna. Aptašica je bila tedaj izvolena druga nuna, kateri je bilo ime Ita. 
Posebne sveto in brumno je Hema v kloštru živela, z veseljem in z velikim ajfram je vse kloštrske dolžnosti opravljala in vsem tovarščicam lep zgled resnične krščanske ponižnosti bila. Vse karkoli je storila, je storila le iz ljubezni do Boga, ker je dobro vedela, da le ljubezen božja človeka žlahtnega dela. 
Hema je pa tudi dobro vedela, da ljubezen božja mora bit delavna, to je da človek mora v dejanju skazati, da v resnici Boga ljubi, to se pa zamore le z dobrimi deli pokazali. Vidila je Hema, da veliko njenih podložnih še vzdihuje pod težko butaro hude služnosti, smilili so se ji v srce, pomagala njim je, kar je bilo največ mogoče. Takrat je bila tudi po nemških deželah navada, da so imeli bogati imenitni gospodi svoje služne, s katerimi so ravnali, kakor so hoteli; kadar jih niso hoteli več imeti, so jih prodajali; kakor pri nas neumno živino prodajo. Taka navada je še zdaj po turskih deželah kjer ne sveti luč srečne krščanske vere. Hvaležni moramo biti Bogu, da smo rojeni in izrejeni v takih srečnih deželah, da se nam ni treba bati grde sužnosti. Hema je tedaj privolila, da vsak prvorojen njenih podložnih služnih se zamore s majhnim denarji odkupiti in tako se oprostiti. Rada bi bila vsem svojim podložnim služnim to dobroto dodelila, in vsem prostost dala, ko bi se ne bila hudih nastopkov bala, nevarno je bilo v tistih temnih časih zavoljo drugih imenitnih sosedov, kar se še zdaj v starim pismu velikega škofa Balduina vidi. 
Hema ni bila samo dobrotnica v svoji domači deželi, ampak tudi v dalne kraje je segla njena dobrotljiva roka. Veliko je dala v salzbursko škofijo, prihodke graščine v Brezjah so dolgo časa salzburski škofje uživali. Tudi v bambersko škofijo je Hema veliko darov poslala, več cerkev je s svojim denarmi izzidala in jih obilno obdarovala. 
Vse svoje veliko premoženje je Hema za božjo čast obrnila, veliko dobrega storila, marsikaterim revežu pomagata, in le skrbela Bogu prav služiti in božjo čast poviševati. Srečen tist bogatin, kateri svoje bogastvo tako obrača, da z darovi reveže razveseluje, sromakam pomaga in božjo čast povišuje, v nebesih bo za to obilno plačilo dosegel. Veliko veselje je Hema že na tem svetu dočakala, ker je videla kako lepe krščanske čednosti so cvetele pri nedolžnih devicah v kloštru, katerega je ona napravila in sama tudi v njemu živela; se vedno bolj v brumnosti utrdila in svoje tovarščice vedno k večji popolnosti v svetosti plala. Največi trošt in veselje je našla v molitvi in v svetim premišljevanju, zato je brez prenehanja molila, pogostim svete zakramente prejemala, vse svoje trpljenje, žalosti in bridkosti, katere so jo bile zadele, Bogu darovala, in vedno usmiljenega Boga hvalila za tolike dobrote, da ima veliko priložnost lepo skrbeti za izveličanje, za prihodno večno življenje. Kir se je Hema tako vedno k smrti pripravljala, se ni preveč zadne ure bala. Nič strašnega ni bilo za njo smrt, ker pogosto je premišljevala minljivost zdajnega življenja, in vedno pred očmi imela resnice krščanske vere, katere nas učijo, da kratko je naše življenje na svetu, nimam ga tukaj stanovitnega prebivališča, ampak le prihodnega iščemo, tam v nebesih nam je pripravljena resnična večna sreča. 
Hema je zdaj močno zbolela, huda bolezen je se je lotila, katera ji je oznanila, da treba se je pripravljati, iti na oni svet v večnost. Čez dalej večji slabosti so jo obšle, tako da je očitno čutila, da bliža se konc njenega življenja, zato se je redno pripravljala prijeti zadno popotnico zakrament svetega rešnega telesa. Ko je vse svete zakramente, bolnikom potrebne prejela, se vsa Bogu izroči in se popolnoma Bogu vda in reče: »Gospod! po tvoji volji naj se zgodi, ali živim ali vmerjem, dovoljna sem z vsem, kakor ti o Bog z menoj obrneš.« 
10. 
S. Hema vmerje. 
Potem ko je bila sv. Hema s svetim zakramenti previdena in vsa Bogu vdana je njena bolezen zmeraj hujša prihajala. Ko je že blizu smrti bila, pokliče vkup vse svoje kloštrske tovaršize (nune) lepo jih opomina v brumnosti in svetosti stanovitno ostati, svoje dolžnosti zvesto spolnovati in storjenih obljub nikoli ne prelomiti in pridno moliti. Že v zadnjih slabostih Hema svoje brumne kloštrske tovarščice tako lepo uči, da so se okoli postelje jokale in od solz še moliti niso mogle. Zdaj Hema popolnoma oslabi, besedi ji je zmanjkalo, zadnjikrat še oči proti nebesam obrne jih potem za vselej zapre, glavo nagne, globoko vzdihne in usmerje 29. Rožencveta v letu 1045, to je ravno na svetega Petra in Pavla dan; v tri in šestdesetim leti svoje starosti. Zagrebeno je bilo njeno mrtvo telo na tistim kraju, katerega si je sama izvolila še ko je živa bila. Marskateri revež je objokoval zgubo take dobre matere, katera je vsakemu revežu pomagala, če je le mogoče bilo. Veliko jih je jokalo iz hvaležnosti, ker so veliko dobrot iz njenih usmiljenih maternih rok prejeli. Iz srca so ji srečno večnost voščili in rekli: Bog ji daj večen mir in pokoj, in večna luč naj ji sveti. 
Precej po smrti se je pokazalo, da so ljudje Hemo že v življenju za svetnico imeli. Od vseh strani od dalnih in bližnih so ljudje začeli njeni grob obiskovati in se njenim prošnjam priporočati. Njeno ime in njene dela so se daleč oznanile, vsi so jo povišali in častili, ne le revni kmetju, ampak tudi imenitni žlahtne gospodje iz Koroškega, Kranjskega in Štajerskega so hodili na njeni grob jo častit. Henrik I. četrti krški škof, kar se zdaj celovški škof imenuje, je v leti 1174 ukazal telo sv. Heme iz groba izkopati, in z veliko častjo je bilo od duhovnov neseno v veliko krško cerkvo, katero je ona izzidat dala, grozno veliko ljudi je bilo zraven iz vseh krajev. Položeno je bilo v zidano jamo pod velikim altarjam sv. Heme, kjer še zdaj počiva. Še sedaj hodijo ljudje iz dalnih krajev na božji pot k sveti Hemi, ker jo z andohtjo častijo in se njenim prošnjam priporočajo. Njeni praznik se na Koroškem vsako leto obhaja 27. rožencveta, vsi duhovni Krščke škofije morejo tisti dan sv. Hemi na čast posebno opravljati. 
