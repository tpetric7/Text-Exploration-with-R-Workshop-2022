GENOVEFA 
Povest iz starih časov za vse dobre ljudi, zlasti pa za matere in otroke. 
Iz pisem gospoda KRIŠTOFA SHMIDA, poslovenil F. M. 
V LJUBLJANI. 
Natisnil, založil, in na prodaj jih ima Jožef Blaznik; na Bregu, Nr. 190. 
1841. 
Prvo poglavje. 
Genovefa Vojnomirova nevesta. 
Pred več stoletju, ko je zora sv. Evangela tamote nejeverstva na Nemškim razsvetlila in surove šege naših hrabrih dedov (prednikov) še zelo omečila; ko je še zelo pusta trda zemlja pod rokami prvih spoznovalcev krščanstva bolj prijazno podobo oblekla, in ko so se neizmerni gozdi še v mnogih krajih rodovitnim poljanom in cvetečim vrtam umaknile, je živel na Niderlanskim prav žlahten vojvoda; — vojvoda Brabanski. Zavoljo njegovega srčnega poguma in njegove velike hrabrosti so se vsi nad njim čudili; zavoljo njegovega resničnega strahu božjega, njegove ljubezni do ljudi, njegove trdne poštenosti so ga vsi spoštovali in ljubili. Njegova gospa, vojvodnja mu je bila v žlahtnosti po vse enaka in z njim le ena duša, le eno srce. Edino hčer sta imela, katero sta presrčno ljubila in prav pobožno (brumno) odredila — po imenu Genovefo. 
Še otrok je že Genovefa prav bister um pokazovala, in prav žlahtno srce in v vsem svojim obnašanju prav krotko, tiho bitje. Kadar je po šegi tistih časov vojvodnja za kolovratom sedela in mlado hčerko pri petih letih na majhni lepi pručici zraven sebe imela, ki je vreteno prav priročno vrtila, in najbolj čiste nitke predla, med predenjem marsikatera reči popraševala, na vsako vprašanje lepo in prav odgovarjala in vsako besedo prav krotko, razločno in pametno izgovarjala, — se je mogel vsak, kdor koli jo je videl, zavzeti in rekel je, s tega otroka mora kaj posebnega postati. Kadar je v svojim desetim ali dvanajstim letu s svojimi vojvodskimi starši v cerkev prišla, s svojim ljubeznivim, vsem pobožnim (andohtljivim) obličjem, s svojima licama, na katerih je čista rdeča nedolžnost cvetela, s svojimi dolgimi, rumenimi kitami, v svoji prosti beli obleki med očetom in med materjo v z rdečim suknam pregrnjeni cerkveni pruki pred altarjem klečala, bistre višnjeve oči polne pobožnosti proti nebesam povzdignila in po tem jih zopet v srčni molitvi proti tlom obrnila — je vsak mislil, da angela iz nebes vidi. Kakor pravi angel tolažbe je koče siromaštva in bolnike na postijah obiskovala. Ubogim otrokom je obleke nosila, ki jih je sama narejala, in marsikateri zlat (cekin), ki ji ga je vojvoda za lepotije dal, je možem podelila. Z majhnim jerbasčikam na roki je zjutraj in v večernim mraku nevidoma k bolnikom hodila, jim pokrepčajoče jedi in marsikakšnega žlahtnega sadja, ki se je takrat po Nemškim še malokje dobilo, in katerega si je sama sebi pritrgovala, prinest. Odražena devica je bila prava podoba nedolžnosti in lepote in vse pobožne matere so gospodično — tako so se še takrat vojvodske prvenke ali princesine imenovale — svojim otrokom v zgled pobožnosti, samotnega življenja, čistote, pridnosti, krotkodušnosti in vsake ženske čednosti pokazovale. 
Grof Vojnomir, hraber vitez prav žlahtnega srca in čvrste postave je bil vojvodu v boju življenje rešil. Po vojski ga vojvoda na svoj dvor pelje in kmalu mu je tako ljub, kakor njegov lastni sin, in svojo hčer mu v zakon da. Ko je jutro ločitve napočilo, in Genovefa s svojim možam šla, ga ni bilo v vojvodskem gradu in v celi okoliščini ne enega suhega očesa; tudi Genovefa se je pri vsi svoji ljubezni do moža skoraj v solzah utopila. 
Častitljivi oče so jo še enkrat objeli, s solzami oblili ter dejali: »Idi tedaj, draga hči! Jes in tvoja mati sva stara. Oba tukaj ostaneva nevedjoča, če boš še kdaj naju obličje gledala. Pa saj gre Bog s teboj in je tudi, kamorkoli prideš, pri tebi. Vedno ga pred očmi in v srcu imej, kakor so te tega tvoji starši učili, in ne omahni ne za las ne na desno ne na levo iz njegove poti; potlej nama ne bo treba skrbeti zavoljo tebe in lahko mirno usmerjeva!« 
Po tem so jo mati s slabimi rokami objeli, in od joka in ihtenja so komaj te besede reči mogli: »Z Bogom, Genovefa, in Bog naj te spremi! Oh, jes ne vem, kaj je nad teboj sklenjeno in marsikatera kalne misli mi srce obteževajo! Pa vedno si bila dobra hči, si bila naju največji veselje na zemlji, nikoli naju nisi razžalila — o, ostani tudi v prihodnjo dobra. Nikoli nič ne stori, česar bi se pričo Boga in staršev sramovala. Še enkrat, dobra ostani — in po tem je vse dobro! In če bi se tudi na zemlji nič več ne utegnili videti, se bomo gotovo zopet v nebesih videli!« Oba stara se zdaj še k grofu obrneta ter rečeta: »O sin, vzemi jo tedaj. Najdražeji zaklad je. Tebe je vredna. Obdrži jo ljubo in bodi ji — oče in mati!« Grof Vojnomir je vse obljubil in z Genovefo je pokleknil, očetovi in materni blagoslov prejeti. 
Zdaj je Hidolp, škof, ki je Genovefa z grofom Vojnomiram poročil, pobožen, častitIjiv starček belih las pa še rudeče-cvetečih lic pristopil in roke na nju položivši in ju poblagoslovivši je posebno Genovefi rekel: »Ne solzite se, žlahtna mlada gospa! Bog vam je veliko srečo namenil — pa drugače, kakor vsi pričujoči mislijo. Dan bo pa prišel, ki bodo vsi tukaj pričujoči Boga za to s solzami veselja hvalili. Spomnite se teh mojih besedi, kadar se vam kaj posebnega primeri — in Bog bodi z vami!« 
Pri teh besedah pobožnega, bogaboječega starčka je vse pričujoče misel na prihodnje posebno naključje spreletela in občinska milosrčnost se je v molčečo, upanja polno molitev k Bogu in njegovi ljubezni polni previdnosti spremenila. Grof je po tem Genovefo, ki je ko stena bleda in na pol omedlela bila, na potnega za njo pripravljenega in krasno olepšanega konja posadil, in od mnogoštevilnih vitezov sprejeta sta se odpravila. 
Drugo poglavje. 
Grof Vojnomir gre na vojsko. 
Grofovi grad, Vojnomirovo imenovan, je visoko na skali med rekoma Rajno in Mozelo v lepem, prav prijetnim kraju stal. Ko se je grof s svojo mlado zaročnico grajskem vratom bližal, so še njegovi služabniki in podložni — možje in žene, mladeniči, mladenke in otroci — v najlepših oblačilih napravljeni stali, da bi žlahtna zakonska sprejeli. Velike vrata gradu so bile z zelenjem in cvetlicami olepšane, in še pot je bila s cvetlicami in z zelenim listjem potresena. Vsih oči so bile v Genovefo vprite, vsi so zelo želeli, svojo novo gospodinjo videti. Ko so jo še blizu zagledali, so se vsi zavzeli. Ker je bil obraz Genovefe ves ogledalo čiste, nedolžne, dobrosrčne, le v nebesa zamaknjene duše, je imela res nekaj nebeškega na sebi, in je bila v resnici nadzemljiske lepote. Genovefa je zdaj, s konja stopivši, vse tako milo, tako prijazno in s tako blagimi prostimi besedami pozdravila — je s starimi možak tako spoštljivo, z materami, ki so svoje otročiče pestvaje ali pa za roke držaje tam stale, tako prijazno govorila — je po imenu in starosti otrok popraševala in jih tako obilno obdarovala, da se je vse veselilo. Ko je pa še vrh tega — kar si je na poti od grofa sprosila, vojakom in slugam za to leto dvojno plačo, podložnim za eno leto odpustek davkov in domačim revežem obiln dar žita in drv napovedala, je vse srčna radost vnela, solze veselja so točili, vsi so sebe in grofa srečne imenovali, in jezero pobožnih prošenj za mladi zakonski par je v nebo gorelo. Še zelo starim grofovim vojakom, ki so svojemu gospodu na čast nepremakljivo na straži stali, so solze po zagorelih licih tekle. Vojnomir in Genovefa sta v prav srečni edinosti živela. Pa ta sreča je le malo tednov trpela. Nekega večera pozno po večerji, ko so že luč prižgali, sta oba dovoljno v navadni stanici sedela. Genovefa je predla in pela, in Vojnomir je k njenemu petju na strune brenkal. Zdaj so se zvonej pred gradom vojniške trobente zaslišale. »Kaj je?« je grof svojega nadhlevarja, ki je ravno proti njemu hitel, poprašal. »Vojska!« mu je odgovoril. »Zamorci so nanaglima iz Španjskega na Francosko udarili in žugajo vse z ognjem in mečem končati. Dva viteza sta zdolej s kraljevimi povelji. Še to noč se imamo, če je mogoče, odpraviti, da bi se brez odloga s kraljevo vojsko združili.« — Grof je takoj doli hitel, in pelje viteza jih pozdravivši v viteško sobo (zimer). Prestrašena grofinja je v kuhnjo hitela, kaj pripravit, s komur bi vitezama postregla; zakaj po šegi tistih starih časov se tudi grofinje niso sramovale, pred ognjiščem stati. 
Grof se je celo noč na vojsko napravljal, poslance svojim vojakom v okoliščini pošiljal in naročeval, kaj se ima pri njegovim odhodu goditi. Vsi vitezi so se iz okoliščine na njegovim gradu zbrali in ves grad je šumel od osrošja, od hoje oklenjenih mož in od zvončanja ostrog. Grofinja je imela celo noč dosti opraviti, toliki množici ljudi postreči in platna in vsega, kar je koli grof za odhod potreboval, navezati. Ob zori drugega dne so bili vsi vitezi v oklepih v veliki sobi zbrani in grof je od glave do nog v železo napravljen in z gibkim pram na čeladi (Helm) med njimi stal. Zdolej pred vratmi gradu so se še konjeniki in pešci za boj napravljeni v red vstopili in ga čakali. 
Genovefa je zdaj v sobo prišla in je svojemu možu po viteški šegi meč in sulico podala. »Suči te orožja za Boga in za domačijo — v pomoč neorožnjene nedolžnosti in v strah prevzetnih hudobnežev!« je dejala in bleda ko ruta, katero je v rokah držala, mu je roke podala. Težke misli na prihodnje trpljenja, katerih si pa še zdaj ni mogla razložiti, so ji težile srce. »Oh Vojnomir!« — je vzdihtila — »če bi se nič več vrniti ne utegnil,« in z ruto je obraz zakrila. »Mirnega srca bodi!« ji je grof rekel. »Brez božje volje me ne more nihče ob tla dati. Povsodi smo v božjih rokah. Doma smo smrti ravno tako blizu, kakor na trišu, in le njegova roka je, ki nas vedno pred njo varuje. Pod njegovim krilom smo v sredi najbolj krvavega boja v taki varnosti, kakor v gradu. Bog je. Bog vojska in trden grad. Kdor se Boga boji, se nima nič drugega bati. Torej ne tarnaj, draga žena, in ne skrbi zavoljo mene. Oskrbljenje tebe in gradu z graščinstvom sem za Bogom svojemu hišniku tukaj izročil. On je odslej gospodar gradu in oskrbnik mojih vlastin! In zdaj te Najvišjemu izročim! Z Bogom, misli name in moli zame!« 
Genovefa ga je še po kamnitnih stopnicah spremila in vsi vitezi so šli za njima. Koj, ko so skozi velike vrata gradu prišli, in trobente zapele, so se vzdignjeni meči v solncu, ki je ravno iz-hajalo, zabliskali grofa pozdraviti. Urno se je, svoje solze, ki so ga silile, skrit, na konja zalučil in ko bi bil trenil naprej zdirja, se vitezi in oprode (hlapci) čez gromeči most pod gradom, zapraše. Genovefa je iz stolpa (turna) za vlakom tak dolgo za njim gledala, da se je njenim očem skril, in v svojo sobo se je zaklenila, da bi se izjokala in celi dan ni ne grižljaja zaužila. 
Tretje poglavje. 
Genovefa krivo tožena. 
Genovefa je po odhodu svojega moža v veliki žalosti na svojim gradu živela. Kadar je zarja čez smrečje sanjala, je še pri delu sedela in marsikatera solza ji je ko rosa na cvetlice, ki jih je delala, kanila. Kadar je mašni zvonček zapel, je hitela v grajsko kapelico in prav srčno je za srečo svojega moža molila. Nikoli niso pri božji službi njene klopi v cerkvi prazne videli, in tudi še nekatere popoldanske ure je tam preživela v samoti. Deklice iz vasi, ki je bila pod gradom, je okrog sebe zbirala, jih presti in šivati učila in jim pri delu marsikaj lepega pripovedovala. Kakor je še od svoje mladosti prijateljica revnih in bolnih bila, tako jim je bila zdaj prava mati. Tu ga ni bilo ubogega, kateremu bi ne bila delati in si kaj zaslužiti dala, in kjer koli je kaki bolnik bil, ga je obiskala v njegovi koči, in njena prijaznost in prijetna zgovornost mu je najgrenkejši zdravila poslajšala. Zvečer je med deklami predla — in v časih tudi še pozno ponoči, ko je luna skozi okno svetila, je v samotni sobi sedela, na strune brenkala in zraven kako pobožno pesem pela. Pri vsem pa je na dober red in čiste obnašanje gledala, in prav nič nerodnega ni pri svojih podložnih trpela. 
Hišniku, kateremu je bil grof vse svoje izročil, je bilo Golo ime. Prebrisan, dobro podučen mož je bil, ki je s svojim priliznjenim govorjenjem in dopadljivim vedenjem vsakega si pridobiti vedel. Pa mož je bil brez vesti in brez strahu božjega; dobiček in razveseljevanje mu je bilo čez vse. Če je bilo to, kar je delal, dobro in pravično, ali ne, ni nič vprašal, da mu je le koristno ali prijetno bilo. Koj po grofovim odhodu tedaj je začel zapovedovati in gospodariti. Oblačil se je lepše, kakor grof, je napravljal velike gosti in tako premoženje svojega gospoda tratil. Torej je z vsemi svojemu gospodu zvestimi služabniki ošabno ravnal, tudi marsikateremu delavcu trdo zaslušeno plačilo utrgal, in prepovedal, da se nima nobenemu ubogemu ne eden grižljaj kruha podeliti. Le Genovefi je doslej zmeraj svoje spoštovanje skazoval, in njegova prijaznost in požrešnost do nje je bila brez konca. Genovefa se je vedno ponosito in modro držala; se ni nikoli z njim pogovarjala in ga je vedno njegovih dolžnost opominjala. S prvega se je zdelo, da ji je pokorin in prizadeval si je močno, ji svoje napačnosti zakriti. Pa sčasoma se je njegova predrznost naraščala in poslednjič je bil tako nesramen, da jo je narnesramnejših reči nagovarjal, katerih se poštena žena ali devica koli nagovarjati more. Z vso gnusobo in nevoljo, katero je sazlužil, ga je zavrnila — in srdito jo je začel zdaj črtiti in sklenil je, jo pogubiti. 
Genovefa, katera se ni nič dobrega nadejala, je grofu pisala, Gola po resnici popisala in pismo z gorečo prošnjo sklenila, temu nevarnemu človeku slovo dati. 
Grofovi kuhar, prav pošten mož, ki je svoji gospodi vse dobro želel, in se vsem hudobnim ponudbam Gola po mogočnosti v bran stavil, se je Drakon imenoval. Ta je obljubil pismo grofinje po nekim zvestim možu skrivaj grofu poslati. Pa zvijačastemu Golu to ni skrito ostalo. V tistim hipu, ko je Genovefa zjutraj zgodaj Drakonu v svoji sobi pismo dajala, Golo z golim mečem pridere, ubogega, nedolžnega Drakona pričo nje prebode in začne strašno kričati. Vsi v gradu so urno vkup hiteli, grofinjo razmršeno in brez govorjenja na sedež naslonjeno in Drakona pred njo v krvi ležečega vidijo, in Golo je od žlahtne, nekrivične grofinje tako nesramno lagal, da so vsi hlapci in dekle nad tem osramoteli. Po tem je v tisti uri posla (pota) s ravno tako lažnivim, opravljivim pismom do grofa poslal, Genovefo, najpobožnejši (brumno) in nedolžno gospo kakor nezvesto, nepošteno ženo tožil in zapovedal je jo ta čas v najglobokeji ječo v gradu vreči. 
Golo je svojega gospoda na tanko poznal. Vedel je, da je grof prav žlahtnih misel, pravičen, usmiljen in velikodušen; pa da pri vseh svojih lepih lastnostih svojega nagnjenja k nagli jezi, k čutljivosti in sumljivosti (Eifersucht) brzdati ne more. »In le eno nebrzdano nagnjenje sicer še tako dobrega moža«— je rekel hudobnež — »je enako železnemu krogu (Ring) v nosnicah medveda. Peljati se da z njim, kamor kdor hoče.« Golo se je tedaj gotovo nadejal, da bo Grof takoj, ko se mu bo jeza vnela, grofinjo umoriti zapovedal. 
Četrto poglavje. 
Genovefa v ječi. 
Stolp, (turn) ki je bil hudodelnikom ječa, in katerega je ljudstvo le stolp ubogih grešnikov imenovalo, je bil najstrašneji vseh stolpov gradu. Genovefa ni mogla nikoli brez notranje groze in brez srčnega usmiljenja do ubogih jetnikov mimo njega iti. In naj zdolej v tem stolpu je zdaj ona sama zaprta bila! Njena ječa je bila tako mrzla, tamotna in grozovita, kakor mrtvaško ozidje. Zidovje je bilo črnkasto in od vlage v nekaterih krajih preprešeno. Tla so bile z rdečimi žganimi kamni (zegli) vložene. Solnice ni nikoli vanjo posijalo, nikoli prijazna luna posvetila. Malo svetlobe dneva skozi majhno železno mrežo in Genovefina svetlobela obleka je grozo tega strašnega kraja le še bolj poveševala. Noč in dan je tukaj na malo slame ležala. Zraven nje je bil lončen vrč z vodo in bitviza pustega, črnega kruha je bila vsa njena hrana. Njene oči in lica so od vednega joku s časam zatekle. 
Ko se je pa iz prvih težav strahu in bolečine zbrihtala, je z gorečo srčnostjo roke sklenila, proti nebu pogledala ter molila: »O Ti dobrotljivi oče nebeški! Tukaj globoko pod zemljo sedem, in proti Tebi gledam. Vsa zapuščena sem zdaj. Nikogar nimam več, kakor Tebe. Nobeno usmiljeno oko ne vidi moje nadloge. Moj glas ne pride v človeške ušesa. Pa Ti vidiš moje solze — Ti slišiš moje vzdihljaje! Sej si vsegapričujoč, tudi tu si, v tem temnim kraju. Moj oče in moja mati ne vesta nič od mene in moj mož je daleč proč od mene. Milostna roka vseh mojih prijateljev mi ne more pomagati; pa Tvoja roka ni prikrajšana; ti znaš vrata moje ječe odpreti. O, usmili se me, Ti najbolji oče!« 
Po tem je zopet od bolečine omamljena tiho in brez solza sedela. »O kako srečni« je dejala, »so vendar najrevnejši ljudje mimo mene! Mogoče jim je saj lepo jasno nebo in ljubozeleneče travnike videti. O ko bi namest vojvodske hčere uboga pastirska deklica, ali namest grofinje beračica bila, kako bi mi dobro bilo! Oh! vse mi je odvzeto in prav nič več nimam. Še solnice, ki vsem sije, mi zdaj več ne sije! — Pa« — je zopet dalje govorila in solze so se ji zopet vdrle — »saj si Ti še moj, o Bog! O bodi tudi Ti moje solnice! Res je, kadarkoli se tebe spomnim, se zopet vse po moji duši razjasni in moje od tarnanja kakor od kužnega mraza strjeno srce se zopet v solze omeči!« 
Besedi častitljivega škofa se je zdaj spomnila: »To tedaj« — je dejala, in se je po ječi ozrla. — To tedaj je sreča, katero si mi obetal, pobožni mož? Za cvetečimi vratmi me je ta temna ječa pričakovala. — »Pa vendar,« je dalje rekla, »ker si me Ti, o Bog! v to ječo priti pustil, mi mora tako dobro biti. Res je, da Ti nadloge le is ljubezni pošiljaš, le preblečene dobrote so. Pod nesrečo sta le sreča in blagoslov skrita — kakor je Tvoja roka v grenko lupino marsikatero sladko jedro zaprla. — Potolažena hočem tedaj to trpljenje iz Tvoje očetne roke prijeti. Le nate hočem pogledovati in se svojih preganjevalcev ne pritoževati. Tvoja volja je taka — tedaj, o Gospod, sem tu! Ravnaj z menoj po Svoji sveti volji. Pa le Svojo milost mi pokaži! Zoper Tvojo voljo mi ne more ne las zakrivljen biti.« 
Po tej molitvi je bila zelo potolažena. Tako se ji je zdelo, kakor da bi ji bil glas v prsih rekel: »Ne boj se, Genovefa! veliko ti je še trpeti, pa iz vsega tvojega trpljenja te bo Gospod rešil! Pričo ljudi si sicer zdaj hudodelnica, pa tvoja nedolžnost se bo nekdaj vendar le lepše od solnica svetila.« In po tem je sladko zadremala. 
Peto poglavje. 
Genovefa v ječi mati. 
Genovefa je več mesecev v ječi prebila. V tem dolgim času je ni nihče obiskal, kakor Golo, ki je svoje nemarne ponudbe brez prenehanja uganjal, in ji le pod to pogodbo njeno poštenje vrniti in jo iz ječe rešiti obetal. Pa Genovefa mu je rekla: »Raj se čem priča ljudi nepoštena zdeti, kakor v resnici nepoštena biti. Raj čem nazdolej v tem stolpu skoperneti, kakor se s hudobijo na kraljevi sedež povzdigniti.« 
V tem se je njena reva še narasla. Kmalo po odhodu njenega moža, se je s radostjo prepričala, da bo mati. Tisti čas je zdaj pritekel — in mati fantka je postala. »O Ti ljubo dete!« je rekla in s šibkimi rokami ga je k sebi stisnila »tako si ti tukaj! In v tem strašnim kraju si na svet prišel! O pridi sem na moje srce, da te ogrejem. Oh tvoja uboga mati še peljnice nima, v katero bi te zavila. Noben človek ji ne poda žlice gorke župe, oh, kako te more tvoja slaba mati preživiti! V tem grozovitim kraju še ni drugega mestica, kamor bi te mogla položiti, kakor trde, mrzle, kamnite tla. V tem temnim, vlažnim ozadju, od katerega neprenehoma voda kaplja, moraš vlage in mraza umreti. O vi kamni nad mano, zakaj močite moje ljubo dete s svojimi doli kapljajočimi sragami? Ali ste tudi tako neusmiljeni, kakor ljudje? — Pa — na', ne zamerite mi! ve neme (mutaste) ozidja, bolj občutite! Ve ne morete moje in mojega otroka reve dalje gledati in vzdihujete in jokate se z menoj!« 
Po tem je proti nebu pogledala svoje dete s slabima rokama držaje in s solzami rekoč: »O Bog! Ti si me s tem otrokom obdaril, Ti si mu življenje dal! Tvoj dar je! Tebi gre! Tebi naj bo tudi ves posvečen! Ja«— je rekla dalje — »ta ima moj prvi opravek biti, da ga Tebi posvečim. V Tvoj sveti tempelj ga ne moram poslati. Pa saj si tudi tu pričujoč — in kjer si Ti, je tudi Tvoj tempelj. Nobene prijazne roke ni tu, ki bi ga pri krstu držala, nobenega duhovnega, ki bi očeta in botra njegovih dolžnost opominjal. Jes, njegova mati čem tedaj botra, očeta in duhovna namestovati. — Sveto Ti tedaj obljubim — o Bog! — ako boš mene in mojega otroka toliko doživeti pripustil — tega otroka v sveti veri v Tebe, o Oče! v Tvojega sina in Tvojega Duha, v spoznanju Tebe in v sveti ljubezni zredili, in ga kakor drago, meni izročeno blag pred hudim varovati, da ti ga tisti dan čistega in neomadeževanega od grehov in hudobij nazaj dam, in v svoji sodbi pred Teboj obstati morem. Dolgo je zdaj še tiho molila, in potem vrč z vodo prime in otroka krsti, katerega je Boleslava imenovala. »Zakaj v bolečinah in v solzah« — je rekla — »si prišel na svet, Boleslav naj bo tedaj tvoje ime in solze matere naj ti bodo vezilo!« 
Po tem je dete v svoj pripas zavila, in ga v naročje položila. »Tako« — je dejala — »tukaj v mojim naročju ima tvoja zibelka biti. S solznimi očmi je kosiček trdega kruha zraven sebe pogledala, ter dejala: »To, ti revše, ima v prihodno tvoj živež biti! Res je trd in pust in meni ga je komaj dovolj; pa mirnega srca bodi, solze tvoje matere ga imajo omežiti in v božjim blagoslovu ga bo meni in tebi dovolj.« Drobno je po tem trdi kruhek svežila in svoje dete z njim redila. 
Ko ji je nekega dne dete na rokah sladko zaspalo, se je čeznj naslonila in vzdihovala: »O Bog! pogledaj vendar na to revno dete v mojim naročju! Oh, cvetlica bi v tem temnim, mrzlim ozadju brez solnčnega sija in toplote, brez oživljajočega zraka kmalu svetlobo in barvo zgubila, obledela in zvenela! Oh, kako bi mogla ta mala cvetlica tu obstati! O Bog, ne daj, da bi tako revno poginilo! O kako ga ljubim, kako rada dam življenje zanj! Pa saj ga Ti še bolj ljubiš, ko jes. Ti mene ljubiš, ljubiš vse ljudi bolj, kakor mati svoje dete. Res je,« — je rekla dalje— »saj si ti sam rekel: In če bi tudi mati svojega otroka pozabila, jes vendar tebe ne bom pozabil.« 
Ko je Genovefa tako glasno govorila, se dete zbudi in se v prvič prijazno materi nasmehlja. Genovefa se je tudi nasmejala — v prvič v ječi: »In ti se smehljaš, ljubo dete?« — je dejala, in ga na svoje srce pritisnila. »Ali se ne bojiš strahot tega kraja? Le smehljaj se, le! Tvoje smehljanje mi več pove, kakor jezero besedi. Zdi se mi, kakor da bi hotel reči: Mati ne jokajte se in bodite veseli!— Ti si res reven, pa Bog je bogat. Ti si nezmožen, pa Bog je vsegamogočen pomočnik! Ti me gotovo zelo ljubiš, pa Bog tebe in mene še bolj ljubi! O le smejčkaj se, ljubo dete, smejčkaj se! Dokler se smejaš, se ne more tvoja mati jokati.« 
Čez neke dni je Golo zopet prišel. Z divjim, razmršenim obličjem je stopil prednjo. »Zdaj se mi že dovolj zdi« — je dejal — »če hočete bedasti ostati, in če se nočete svojih čednost vanati, se saj svojega sinu usmilite. Zakaj če nočete po moji volji živeti, morate pa, Bog mi moje grehe odpusti, umreti in vaše dete tudi.« 
Genovefa je mirno brez nepokoja odgovorila: »Raj čem stokrat umreti, kakor v kaj dovoliti, česar bi se pričo Boga in svojih staršev, pričo svojega moža in vseh dobrih ljudi sramovati mogla.« Golo jo je divje pogledal, in od jeze ves bled se obrne in železne duri tako za seboj zatelebi, da se je zdelo, da se dno ječe maje, in da je gromeče donenje še dolgo po ječi bučalo. 
Šesto poglavje. 
Genovefa dobi povest od svoje bližnje smrti. 
O polnoči je na enkrat nekaj na malo oknice v ječi potrkalo. »O ljuba grofinja, ali še ne spite?« je klical žalosten glas. »O kaj vam moram povedati! Oh Bog! Oh Bog! Od joka skoraj ne morem govoriti! O brezbožni Golo, Bog ga kaznuj in vrže ga v najglobočejši brezno pekla — zanikrnega hudobneža.« 
»Kdo pa si?« je vprašala Genovefa, in vstavši je šla k mrežici ječe. 
»Čuvajeva hči!« je odgovoril glas. »Če veste, Brta, ki je še toliko časa bolna in kateri ste v njeni bolezni toliko dobrot izkazali. Oh, tako vas imam rada in bi se vendar tudi rada hvaležno pokazala. Pa oh, strašno povest vam prinesem. Še to noč morate umreti. Grofova volja je taka! zakaj on vas misli res tako nesramno hudobnico, kakor vas je Golo počrnel; tako je Golu pisal. Morivci so že najeti. Glavo vam morajo odsekati. Gotovo je tako. Sama sem slišala, ko se je Golo z njimi pogovarjal. In oh — tudi vaše dete mora umreti. Zakaj grof ga noče svojega sinu spoznati. Oh meni strah ne da spati. Do polnoči nisem mogla ne očesa zatisniti. De so le vsi zaspali, sem iz svoje bolniške postelje vstala, in sem poskusila, se k vam sem priplaziti. Zakaj nič več bi ne mogla živeti, če bi še enkrat z vami ne govorila, se pri vas ne poslovila in vas ne še enkrat za vašo ljubezen do mene zahvalila! Če imate še kaj naročiti, ali če vam še drugega kaj srce teži, meni razodenite, da ne bodo vseh vaših skrivnost z vami v zemljo zakopali, in da bi morda še kdaj od vaše nedolžnosti pričati mogla.« 
Genovefa se je hudo vztrašila in strahu ni mogla dolgo govoriti. Poslednjič je rekla: »Ljubo dekle, bodi tako dobra, in prinesi mi luč, tinte, pero in papirja.« Deklica je prinesla, in Genovefa je jela pisati. Ker ni bilo mize ali kakega stola v ječi, je na tleh sedeč pismo pisala: 
»Dragi mož! Tukaj na mrzlih tleh svoje ječe ležeča še tebi pismo pišem. Kadar boš ta list bral, bo moje truplo že pod zemljo trohnelo. Za malo časa bom pred sodnim stolom božjim stala. Kakor hudodelnica sem v smrt obsojena. Pa Bog ve, da nekrivična usmerjem. To ti pred njegovim svetim obličjem prisežem in na meji večnosti. Verjemi mi, da ne zapustim sveta s tako lažjo.« 
»Oh najboljši mož! le po tebi mi je žal. Vem, da so te strašno goljufali, drugače bi ne mogel svoje Genovefe in svojega otroka umoriti dati. Pa če kdaj goljufijo spoznaš, ne skrbi preveč! Sej si me zmeraj ljubil. Ti nisi moje smrti kriv. Kaj se če, Bog mi je tako naklonil.« 
»Pa vendar Boga zavoljo svojega prenagljenja odpuščanja prosi. Ne obsodi nikogar več, da bi ga ne bil sam zaslišal. Naj bo ta tvoja prva prenagla obsodba tudi tvoja poslednja. Povračuj to svoje prvo hudo delo, ako ga ravno nisi sam kriv, z mnogimi dobrimi in žlahtnimi deli. To je najbolje, kar še storiti moreš. Žalovati in se tožiti dalje ne pomaga. In po takim se vendar spomni, da je nebo. Tam boš svojo Genovefo zopet videl. Tam boš njeno nedolžnost in zvestobo spoznal. Tam boš tudi svojega sinu, katerega na zemlji nikoli nisi videl, v prvič videl. Tam naju ne bodo več hudobni ljudje razločili.« 
»Moj čas na zemlji je kratek. Svojo poslednjo dolžnost sem izpolnila in ti svojo nedolžnost skazala. Zahvalim te tudi še za vso ljubezen, katero si mi v boljih dnevih skazoval. Ljubezen do tebe vzamem seboj v grob.« 
»Skrbi za moje dobre starše. Bodi jim dober sin. Tolaži jih v njihovi žalosti. Oh, jes jim ne morem več pisati, zakaj moja ura je blizu. Pa povej jim, da njih Genovefa ni bila hudodelnica, da sem brez krivice umrla, da sem jih še v smrtni uri pomnila, in da jih za vse, kar so mi storili, srčno zahvalim.« 
»Gola, ubogega, oslepljenega norca, ne umori v svoji jezi. Odpusti mu, kakor mu jes odpustim. Ali slišiš? Prosim te! Nikakršnega sovraštva nočem s seboj v večnost nesti in zavoljo mene nima ne kapljica krvi teči.« 
»Tudi tistih, ki mi bodo glavo odbili, ne črti, ker so me brez svoje krivice umorili, temveč njim in njihovim dobrote skazuj. Zakaj oni so nedolžni in gotovo to neradi storijo.« 
»Dobri, po nedolžnim umorjeni Drakon je bil tvoj naj bolj pošten služabnik. Skrbi za njegovo zapuščeno vdovo in bodi oče njegovim sirotkam. To si mu dolžan, zakaj njegova vdanost do tebe je bila tako rekoč, vzrok njegove smrti. Za tebe je umrl. Tudi ne pozabi ga očitno nekrivičnega razglasiti. Dobro deklico, ki ti bo to pismo podala, obdaruj. Ona sama mi je bila zvesta, kjer je bilo vse zoper mene ali kjer si, bolj reči, zavoljo strahu pred Golom nihče ni upal, zame skrbeti.« 
»Svojim podložnim bodi mili gospodar. Ne obkladaj jih s prevelikimi davki. Skrbi da bodo pravično gosposko, vredne duhovne in umetne vraže (Arzte) imeli. Poslušaj vsakega, ki se ima pritožiti ali kako silo skazati. Zlasti ubogim milodarin bodi. Oh, mislila sem, da bom mati tvojim podložnim. Bodi jim ti zdaj; dvojno dolžnost imaš, jim oče biti.« 
»In zdaj ti poslednjič rečem: Z Bogom! O, ne žaluj saj presilno zavoljo mene, dragi mož! Sej rada usmerjem, zakaj kratko in polno nadlog je to življenje, in če sem ravno grešnica, vendar v vseh rečeh, katerih me je Golo obdolžil, nedolžna usmerjem, kakor moj Odrešenik. On bo moji duši milostljiv! Še enkrat: Z Bogom! in moli za mojo pokojno dušo. S spravljenim, milostnim srcem se ločim in še v smrti sem — tvoja zvesta žena Genovefa.« 
To pismo je v kopeli solza pisala. Tinta in solze so se v njem tako zalivale, da se je komaj brati dalo. Deklici ga je podala rekoč: 
»To pismo hrani kakor drago blago in ne pokaži ga nobenemu človeku. In kadar se moj mož iz vojske vrne, ga mu izroči.« In svojo biserno vrvico (Prlenschnur) je zdaj Genovefa z vrata snela in rekla: »Te bisere imaš, ljubo dete, plačilo za svoje zveste, somilostljive solze. Moja neveška lepotija so bili in skoraj od tistega časa, kar sem jih z rok svojega gospoda prejela, so bili okrog mojega vratu. Tvoja neveška lepotija imajo zdaj biti. Več ko jezero goldinarjev veljajo. Ne zanesi se pa zdaj, ker si bogata, na posvetne reči. Misli, da je tvoja grofinja te bisere na tistim vratu nosila, katerega bo zdaj kmalu meč presekal. Uči se od mene, da se tudi na najbolji ljudi ni zanesti. Oh, nikoli nisem mislila, da mi bo sam tisti, ki mi je te bisere v lepotijo dal, vrat odsekati ukazal. Zaupaj tedaj v Boga samega. Zdaj pa pojdi in živi pobožno (brumno) in dobro. Jes moram zdaj srce k Bogu povzdigniti in se k večnosti pripraviti. Z Bogom!« 
Semo poglavje. 
Genovefa v smrt peljana. 
Komaj je deklica odšla, kar železne vrata od ječe zaškripljejo, se s hropotom odprejo in dva moža v oklepih notri stopita. Eden nju je gorečo baklo v rokah držal in drugi je velik, gol meč pod pazduho imel. Genovefa je ravno z otrokom na rokah na tleh kleče molila. Moža sta jo pri svetu bakle klečati videla. »Vstani Genovefa,« — je rekel tisti, ki je meč nosil in ki ji je imel glavo odsekati, z nizkem glasom. »Vzemi svoje dete in idi z nama.« Genovefa je rekla: »Bog, bodi mi milostljiv, — v Tvojih rokah sem!« Vstane in za njima se opoteka. — Pot je peljala daleč pod zemljo in skoraj je ni konca bilo. Mož z baklo je šel naprej, drugi z mečem pa zanjo in velik kodrast pes jih je spremljal. Čez dolgo so prišli do velikih železnih vrat. Tu je mož, ki je šel naprej, ključ v ključavnico vtaknil, in baklo ugasnil. Vrata so se odprle, in pod milim nebom, blizu velikega gozda so bili. Jasna jesenska noč je bila. Nebo je bilo polno zvezd. Mesec je imel ravno zaviti. Mrzel veter je vlekel. Noben mož ni govoril ne besede. Dalječ sta Genovefo peljala, daleč v gozd. Zdaj sta prišla na velik prostor, ki je bil krog in krog s velikimi, črnimi hvojami, sivim brstjem in s treptajočimi jagnjedmi obdan. Tukaj je mož z mečem rekel: »Zdaj obstoj Genovefa in poklekni.« Genovefa je pokleknila. »Zdaj daj svoje dete in ti, Hajnec, ji med tem oči zaveži,« je dejal dalje, in dete za ročice primši, je vzdignil meč. Pa Genovefa je svoje dete trdo z rokama oklenila, v nebo pogledala ter glasno zavpila: »O Bog! jes naj usmerjem, le moje dete mi reši.« 
»Ne delaj marnj,« je dejal zaraščeni mož. »Kar mora biti, mora biti! Daj ga sem!« 
Pa Genovefa je jokaje in vzdihaje dalje govorila: »O ljuba moža! Ali moreta to ubogo, nedolžno dete umoriti? Kaj se je pa pregrešilo? Koga je razžalilo? Umorita mene, saj rada usmerjem! Glejta tu moj goli vrat! Le moje drago dete pustita živo! Nesita ga mojim staršem! In če tega ne smeta, pustita mi, ne zavoljo mene, temveč zavoljo otroka življenje. Sej bi rada tega gozda celo svoje življenje ne zapustila in nikoli več med ljudi ne prišla! O glejta, jes vanja gospa in grofinja, pred vama klečim in proseč vanje kolena objemam. Ako sem vaju le kdaj razžalila, umorita me! Ako sem se kaj pregrešila, umorita me! Pa saj vesta, da sem nekrivična. O gotovo se bosta še kasala, če zdaj mojih solza ne čislata. Usmilita se me, in Bog se bo tudi vaju usmilil. Ne dajta se od časnega plačila v hudobne dela zapeljati, zakaj njih plačilo je večno. Bojita se saj Boga bolj, kakor ljudi. Ali hočeta morda res tega Gola bolj čislati, kakor Boga? Ne prelivajte saj nedolžne krvi; zakaj nedolžna kri kliče v nebo za maščevanje, in morilec ne najde nikjer več miru.« 
»Jes nič ne storim« je rekel mož z mečem, »kakor kar mi je ukazano. Če je prav ali ne, naj Gola in grofa zadene.« 
Pa Genovefa ni nehala prositi in moliti: »O poglejta zaj na nebo,« je rekla: »Ali vidita gori luno! Glejta, za hvoje se skriva, kakor da bi najnega namenjenja ne mogla gledati! Poglejta saj, kako krvava zahaja. O kolikorkrat jo bosta v prihodnje zahajati videla, bo vaju nedolžne krvi tožila. In če bo tudi visoko na nebu stala, in vsem ljudem jasno in čisto sijala, se bo vendar vama krvavorudeča zdela! O poslušajta zaj, poslušajta — veter vije! Ali ne slišita, kako grozno drevesa šume in kako glasno se vse listje trese. Vsa narava (natura) se nad moritvijo nedolžnosti stresa. V prihodnje bo vaju vsak šumeč list ustrašil. Ali vidita gori zvezde! Kakor z jezero očmi gleda nebo na vaju! Ali moreta pod milim nebom tako hudobijo storiti. Zmislita, gori nad zvezdami je Bog, pred katerega sodbo bodeta nekdaj mogla stati!« 
»O, Ti oče vdov in sirot v nebesih, omeči srca teh mož, ki imata tudi žene in otroke, in poveži jima roke, da ubogi materi in jokajočemu otroku prizaneseta in si tega velikega krvavega dolga na glavo ne nakopljeta.« 
Un mož, ki je dosle molčal, si je solze obrisal in rekel drugemu: »Ti Kunec, meni se srce trga! Naj živi. Če hočeš kri prelivati, suni svoj meč raju v Golove prsi. On je kriv — ona pa v celim svojim življenju nič enakega ni delala, ko dobro. Spomni se vendar svoje poslednje bolezni; koliko dobrega ti je takrat storila.« 
»Umreti mora,« je rekel Kunec. »Tu nič ne pomaga, ljubi moj Hajnec! Tudi meni, pri moji ubogi duši, težko da, jo umoriti. Pa če jo živo pustiva morava oba umreti. Nji pa vendar to nič ne pomaga. Golo jo bo vendar še vedel stakniti. Razen tega mu morava pa tudi še njene oči prinesti v znamenje, da sva jo umorila.« 
»Življenje ji vendar hočeva pustiti!« je rekel Hajnec. »Saj lahko tako storila, rečeva ji, da ne bova izdana, da nama mora priseči, za zmeraj v tem gozdu ostati; Golu pa poneseva oči tvojega psa. Obljubim, huda vest mu ne bo pripustila, jih bolj na tanko pogledati, da bi zvijačo spoznal. Pa, jeli, težko ti da, svojega psa umoriti. Pomisli le, Kunec! ali bi ti ne imela naša ljuba grofinja in naš mladi grof, ali bi ti ne imela ta nesrečna mati in njeno nedolžno dete draži biti, Bog mi odpusti moje grehe, kakor tvoj pes? Kunec, ne bodi vendar tako neusmiljen ne!« 
»Saj nisem,« je rekel Kunec. »Bog ve, da mi še nikoli noben opravek ni bil tako težak. Pa Golo bo divjal, če —« 
»De bi te tvojega Gola —« je rekel Hajnec. »Nedolžnosti življenje pustiti, je gotovo kaj dobrega. In možu se ne spodobi, se pri dobrim delu bati, temveč tudi kaj upati mora. Če si ravno zdaj kaj zoprnega napraviva, kaj pa da? Danas ali jutro nama zna vendar le dobro takniti!« 
Trdi mož je tedaj rekel: »Naj si bo! Skusiti hočeva.« — Koj je zdaj Genovefi strašno prisego preizgovarjal, da se ne bo vse svoje dni iz te puščave premaknila, in vsako besedo je mogla za njim izgovoriti. Tudi Hajnec mu je mogel na njegov meč priseči, da ne bo nobenemu ne besedice od tega povedal in je tudi ne v puščavi obiskoval. Kunec jo je zdaj peljal s svojim tovaršem, da bi se mu zelo nič ne bilo bati, še več milj daleč čez gore in doline v najstrašneji kraj puščave, kjer še nikoli ni človeška noga hodila, in tam je od slabosti omedlela in pod hvojevo drevo padla. Moža sta jo pustila ležati, in gresta svojo pot. Le eden se je še s solznimi očmi ozrl ter dejal: »Bog se je usmili, in skrbi zanjo in njeno ubogo dete! Če bi ne bil bolj usmiljen, kakor ljudje, bi ne bilo prav.« 
Ko sta v grad nazaj prišla, je Golo kakor v obupu v svoji sobi sedel z na roko naslonjeno glavo. »Tukaj vam oči prineseva!« je rekel Kunec, ki je pri vratih obstal in mu pasje oči na stegnjeni roki kazal. — »Nečem jih videti!« je Golo strašno zarjul, in kvišku skočil ter po meč segel. »In če mi še eden le enkrat ime nesrečnice imenuje, zdrem svoj meč in ga prebodem. Koj se mi spred oči poberita, in nikoli več se mi ne prikažita! — To je vendar čudno,« je dejal po tem sam pri sebi — »poprej se mi je maščevanje nad Genovefo tako sladko zdelo, in zdaj mi je tako bridko, da bi rad prst svoje roke dal, ko bi storjeno delo nestorjeno storiti mogel! Oh! kdor po svoji strasti ravna, se vendar le golufa.« 
Osmo poglavje. 
Košuta reši Genovefo in njeno dete od lakote in smrti. 
Genovefa je dolgo v omedlevici pod hvojami ležala. Čez dolgo se je zbrihtala in videla, da je sama z otrokom v gozdu. Nebo se je med tem z oblaki prevleklo. Luna je bila že davno zašla. Prav temno je bilo. Strašen vihar je po drevju bučal. V duplu je sova vekala, in blizu nje je volk tulil. Groze in strahu se je tresla. »O Bog, o Bog!« je klicala »kakšna groza me sprehaja! Pa saj si Ti tudi tukaj pri meni, pred Teboj je noč svetla. Ti me vidiš! Kjer nobenega človeka ni, tam si Ti. Ti jih nikoli ne zapustiš, ki v Te zaupajo. Ti si mene in moje dete — neskončno bodi za to zahvaljen, — iz človeških rok rešil. Ti ne boš pripustil, da bi med divjimi zverinami poginila. V Te hočem zaupati in se ničesar ne bati!« 
Ostala je tudi tako z otrokom v naročju pod drevesom in roke nad svojimi koleni sklene, z milimi solzami v nebo pogleda in čaka, da se dan zazori. Pa novo trpljenje ji prinese. Grdo, megleno jutro je bilo v jeseni. Vsa okoliščina je bila pusta, divja in strašna pogledati, nikjer nič ko gole skale, črne hvoje, trnje in brinje. Jutrajni zrak je bil silno mrzel in poslednjič je jelo še zelo deževati in mesti. Genovefa se je od mraza tresla in njeno ljubo dete se je jelo od mraza, mokrote in lakote jokati. Povsodi okrog je gledala po kakim votlim drevesu ali po kaki peči (votli skali) kamor bi se bila stisnila, in divjega sadja si je za živež iskala. Pa nikjer ni bilo susega prostora, nikjer na malo še z listjem pokritih grmičkih ni ne jagodica visela. Zdaj je s svojimi mehkimi prsti iz trde, zmerle zemlje nekoliko koreninic izkopala in njena kri je sneg orudečila! Te koreninice je zvečila in svojim sinu dajala. 
Na to gre, dasiravno vsa trudna in zdelana, s svojim otrokom naročju v snegu in dežju po strašni puščavi dalje, brez da bi bila vedela kam. Ko je zopet čez skalo prilezla, zagleda zdolej med strmimi skalami majhno, vosko dolinico s travo. Doli je splezala. V neki skali, ki je bila z gostimi hvojami obraščena, je zagledala pod čeznjo visečimi vejami majhno luknjico, kakor vralica. Skozi te se je prišlo v votlino, ki je bila dosti prostorna, da bi v sili dve ali tri osebe v njej stanovale. Ne daleč od nje je vir, čist kakor kristal, iz skale zviral. Nekakšno bučje šavje se je skale ovijalo. Njegovo perje pa je bilo velo, in pol zognito sadje je po tleh ležalo in ni ga bilo užiti. Genovefa je šla s svojim otrokom v votlino. Tukaj je bila pred dežjem in vetrom varna. Pa še zmeraj se je od mraza tresla. Poldan je zdaj bilo. Glad jo je strašno naganjal in tudi dete je jelo zopet lačno jokati in vpiti. V votlini poklekne in dete pred se na tla položivši skozi vratica votline proti nebu pogleda, roke stegne ter moli: »O Ti dobrotljivi Oče nebeški, poglej, sem doli na jokajočo mater in na njeno koprneče dete! Saj Ti v najhujšim vremenu tudi krokarje preživiš, ki tu nad visokim skalovjem letajo. Ti tudi črvičkov ne pozabiš, ki tukaj po skalnati steni lazijo, in jim daš tudi po zimi mervico zelenega mahu najti. Ti znaš tudi mene in moje dete v tej puščavi prehraniti in tudi iz kamenja kruha narediti. Nak! Oče, Ti naju ne moreš, naju nočeš tukaj poginiti pustiti! Ti si nama ravno zdaj prebivališče najti dal. Ti boš tudi za jed skrbel!« 
In glej, ko bi se bilo blisknilo, so se oblaki razdelili in solnice je prijetno in gorko zasijalo. Nekaj je v na zemlji ležečemu listju šumelo in zdaj je košuta pred votlino stala. Ker je še nikoli ljudje niso preganjali, ni bilo zelo nič plašna. V votlino je prišla, kjer je navadno stanovala, brez strahu in proti Genovefi obrnjena je obstala. Genovefa se je je v začetku ustrašila, s časam pa je bila srčneji in jo je božala. Zver se te prijaznosti ni občutljiva zdela. Zdaj se je Genovefa izmislila, sebe in svoje dete z mlekom te zveri rediti. »O Bog! koga primora sila ubogo mater,« je rekla in je pustila dete košuto sisati. Zver, kateri je bil volk mladiča raztrgal, in katero je obilno mleko tiščalo, je rada držala. Genovefa je po tem dete, ki je omolčalo in spati hotelo, v nekatere svojih oblačil zavila in v kot votline položila, kjer je prav pripraven prostor bil. 
Ko je Genovefa svoje dete opravila, se je še le nase izmislila. Zopet je šla iz votline okrog ležeče buče nabirat in zlomivši vsako v dva enaka kosa jih je osnažila in v viru do čistega sprala. Ko se je vrnila, je zver v votlini ležala. Genovefa je nekatere opresne zelišča ponudi, ki jih je ob viru nabrala. Zver vstane, ji jih z roke vzame in ji po tem, kakor da bi ji svojo hvaležnost pokazati hotela, roko liže, Genovefa poskusi zver mlesti. Zver rada drži in Genovefa več bučnih kosov z mlekom napolni. Po tem na kolena pade, in pol rumene buče čistega, mlačnega mleka z obema rokama proti nebu povzdignivši je jokaje molila: »O moj Bog! vzemi moje solze v hvalo za ta tvoj dobrotni dar. Res je, tvoj dar je to mleko; Ti si dal, da se mi je sred te skale vir življenja pokazal, Ti si naklonil, da je morda kaka ptičica bučne peške v to puščavo zanesla, da imam posodo, kamor tvoj dar spravim. Ti si me v to votlino peljal, v stanovalnico te dobre zveri! Zdaj ni sila, ne meni ne mojemu otroku skoperneti. Zdaj smem mrzle, puste zime s trdnim zaupanjem v Te mirna in potolažena pričakovati!« 
Pila je, in solze hvaležnosti so ji v mleko kapljale. »O kako sladka pijača!« je rekla. »Tako dobra se mi še v vsem mojim življenju ni nobena jed zdela. O Bog! kako malo sem pri obilni mizi svojih staršev Tvoje dari čislati znala. O, odpusti mi, da se ti bolj ne zahvalim, odpusti, da nisem ubogim več dobrega storila! Oh nikoli nisem izkusila, kako težko lakot da! O koliko ubogih bi bila lahko z majhnimi troški do sitega pokrepčala!« 
Ko se je bila z mlekom prav dobro pokrepčala in Boga še enkrat zanj zahvalila, je šla iz votline si ob skalah in starih drevesih mehkega, susega mahu nabrat in več pripasov (birtahov) si ga je nabrala, in v votlini sebi in svojemu otroku mehko posteljo napravila. Po tem je trdne, košate hvojeve veje, ki so nad vratmi votline visele, še nižeji pripognila, da bi votlino še bolj vetrovom zadelala. Pod hvojo je majhno, suho, lepo, z mehkim, belim, rumenim in zelenim maham poraščeno paličico našla. V dva neenaka dela jo je prelomila in s šibkimi hvojevimi šibinami je tako manjši del na večjega privezala, da je bil križ, katerega je na naj lepše kraj votline postavila. Ko je vse dokončala, se je trudna v votlini usedla. Hvodove veje, katere so vratica kako črnozeleno zagrinjalo zakrivale, so prijetno tamoto po votlini delale in od košutnega hlapenja je bila tudi še votlina ljubo zogreta. Ko je Genovefa tako sedela, se ji je, ko bi bil trenil, lahko in dobro pri srcu storilo. Srčno je Boga zahvalila, da jo je iz temne jezne rešil in da ji je pred Golom varno prebivališče pripravil. Res da spomnila se je, da bo tudi tu veliko trpljenja imela: pa na križ je pogledala ter molila: 
»O moj božji odrešenik, ki si iz ljubezni do mene na križu umrl, to Tvoje znamenje mi ima vedno pred očmi stati. Vedno me ima tvojega uka opominjati. S teboj čem zdaj puščavno življenje v tej puščavi živeti začeti. Moje trpljenje je tudi moj križ. Po tvojim zgledu ga čem potrpežljivo zadeti in vedno moliti: »Oče! Tvoja volja naj se izide in ne moja! Sej bo tudi kdaj minulo, in čas bo pretekel, da bom s teboj reči mogla: »Dokončano je!« 
Po taki molitvi so se ji, čez dolgo v prvič v sladkim spanju oči zaprle. Njeno dete je pri njenim serzu ležalo in zvesta košuta, katera je odslej več ni zapustila, je pri njenih nogah ležala. 
Deveto poglavje. 
Genovefe samotno življenje v puščavi. 
Genovefa je odslej v puščavi kakor prava puščavnica živela. Zima je minula, leto je prišlo, ki se je zopet zimi umaknilo, in tako je šlo dalje, brez da bi se bilo kaj posebnega zgodilo. 
Kadar je po leti kakega vročega dne popoldan tako med nemimi (mutastimi) skalami in drevesi sedela in nič ni slišala, kakor krokanje krokarjev ali kluvanje kakega berlesa; kadar je v grozovitih jesenskih nočeh mrzla luna visoko pod obnebjem plavala in v samotno skalovito dolino sijala; kadar je po zimi iz votline čez neizmerno odejo snega gledala, kjer se je le kaka sled divjih zverin znala: je prav srčno hrepenela zopet obličje svojih staršev, svojega moža ali le kakega človeka videti. »O kako srečni so vendar ljudje — je dostikrat vzdihovala — ki v družbi živijo in svoje nadloge in veselje vzajemno prenašajo! In kako neumni so, da te sladke sreče dostikrat zelo nič ne čislajo in si mnogokrat svoje življenje ogrenljujejo.« Po tem se je pa vsaki čas zbrihtala, ter dejala: »O Bog, sreča, da moram s tabo hoditi, je vendar le neskončno slajši, od hoje z ljudmi! ako smo ravno daleč od ljudi, si vendar Ti blizu nas — v prazni puščavi in v tihi polnoči! Kako velika je ta sreča, da moremo s tabo govoriti, Ti srčni dušni prijatelj!« Tako se je navadila zmeraj z Bogom hoditi in v srcu z njim govoriti, da so ji v tazih prijaznih, priljudnih pogovorih ure kakor migljeji pretekle. 
Ako ji je kopanje korenin in pobiranje divjega sadja ravno veliko dela uzrokovalo, je mogla vendar marsikatero uro brez vsega opravka presedeti. Večkrat je rekla: »Oh, da bi le igle in kaj preje imela, kako prijetno bi mi pač marsikatera ura pretekla, kako čedno bi hotela sebe in svoje dete oblačiti! Ljudje večkrat čez delo mrmrajo, pa brez dela je življelje žalostno in dolgočasno in naj težji delo je sladko mimo postopanja.« 
Večkrat je po kakih lepih bukvah hrepenela. »Marsikatero uro — je rekla — bi lepo in polno podučenja imela! Pa, Tvoje dela, o Bog, okrog mene so tudi bukve, katere si sam pisal.« Začela je zdaj božje dela bolj pazljivo premišIjevati, kakor jih je doslej v svojim življenju premišljevala in naj manjši cvetlica, kebriček ali polžek so jo, ker je sled božje modrosti in dobrotnosti v njih videla, neizrečeno razveseljevali. 
Zlo veselilo in tolažilo jo je, da je Jezus toliko svojih naj lepših prilik iz tazih reči jemal, katere so jo tudi v puščavi obdajale. Kadar je solnice v pomladi zopet tako ljubo in prijazno v votlino sijalo, je z veliko radostjo dejala: »Ti ljubi Bog! Tvoje solnice mi je lepa podoba Tvoje prijaznosti in očetne ljubezni. Zakaj Jezus, Tvoj sin, sam pravi: »Oče nebeški pusti svoje solnice sijati dobrim in hudobnim.« Moja ljubezen do ljudi ima tedaj biti Tvojemu solncu enaka. Tudi svojim neprijatelam bi rada dobro storila, da bi le mogla.« Kadar je za ohranjenje svojega živIjenja skrbela, in kadar ji je žalost srce razjedala, in če je po tem kakega lepega jutra prijetno petje ptičev slišala, je rekla: »Tako ste vesele in brezskrbne, male radostne stvarice, in tako radostno pojete! Ali bi se ne imela tudi jes radovati in peti kakor vi? Sej Jezus sam tako hoče: »Poglejte le ptičev pod nebom. Ne sejejo, ne žanjejo in ne spravljajo v skedne, in vaš oče nebeški jih vendar le preživi. Ali niste vi več, kakor oni? Ja moj Bog! Ti me bolj ljubiš, kakor vse te ptiče. Tudi bi imela bolj vesela biti, kakor oni vsi in ne skrbeti, ako se ravno zdaj za me nobeno srno ne seje, nobena bilka ne žanje in noben snop več v skeden ne spravlja.« Če je cvetlice, katere so ji malo dolinico z mnogimi barvami lepšale, pregledovala, je rekla: »Tudi ve ste mi prijazni poroki, in ljubeznive oznanovalke božje ljubezni do mene. Tudi take cvetlice je Jezus pokazal, rekoč: »Premišljevajte cvetlice polja! Ne delajo in ne predajo, pa vendar vam rečem: tudi Salomon v vsem svojim veličastvu ni bil tako lepo oblečen, kakor ena izmed njih. Če tedaj Bog travo na polju tako lepo oblači, ali ne bo vas še bolj, vi maloverniki? Nič več nočem maloverna in nič več nesrčna biti, in ako ravno zdaj ne morem ne presti in ne šivati, vendar nočem za svojo obleko v prihodnje preveč skrbeti.« Po leti, kadar je v njeni dolinici solnice pripekvalo in ona žejna k svojemu viru prišla, mrzle vode zajela in pila, je mnogokrat rekla: »Kar je ta vir mojim suhim ustnicam, to je Tvoj uk, Tvoj duh, o Gospod! moji duši.« Saj si sam rekel: »Kdor je žejen, pridi k meni in pij. Voda, ki mu jo jes podom, mu bo vir, ki v večno življenje teče.« »Samo ta notranji vir življenja me s tolažbo pokrepčuje, in me z veseljem napaja, zdaj ko sem ob vso tolažbo od sveta in ko mi je vse veselje prihodnjega življenja vzeto.« — Dostikrat, kadar je strašno pečovje, ki je njeno dolino obdajalo in še veke v viharju in hudi uri nepremakljivo stalo, spremišljevala, se je Jezusovih besed spomnila: »Kdor mojo besedo posluša, in po njej živi, tega modremu možu priličim, ki je svojo hišo na skalo zidal.« — Po tvoji besedi hočem, — je rekla po tem, — svoje zveličanje zidati in trdno ko na skali bo stalo. »Še trnje in osat ji je bilo polno podučenja.« Ko bi se z vas, ve trnjeve zelišča, grozdje in drugo žlahtno sadje trgati dalo, — je rekla — bi mi bilo res prav ljubo, in bi se mi tu v puščavi prav prileglo. Pa pri tem obstane, kar je Jezus rekel: »S trnja se ne da grozdje in z osata ne fige nabirati. Vsako dobro drevo obrodi dobro, zanikrno pa zanikrno sadje.« Dobro drevo čem tedaj biti in dobro delati, kolikor mi je mogoče. Nikoli nočem biti trnju in osatu enaka, ki le bo in nič ali pa zanikrno sadje rodi. Tako so ji bile solnice, ptice, cvetlice, vir, skale, trnje in osat čiste znamenja, ki so jo Jezusovih besed opominjale in ji dovolj misliti dajale. 
Ljubši od pomladanskega solnica, bolj vesel, kot pomlad z njenimi cvetlicami in pticami, bolj poln podučenja od vsega, kar je v puščavi videti mogla, ji je bil pogled njenega otroka. Vsak jasen dan ga je iz votline pod lepo jasno nebo nesla. Kadar se je med tem, ko se je košuta nekoliko od nje pasla, z otrokom na rokah pred votlino sprehajala in z njim, ako ravno še ni nič od tega umel, prav prijazno menila; kadar je otrok svoje ročice za njo stegal in se ji smehljal, se ji je zdelo, kakor da bi ji to smehljanje vso puščavo olepšavalo in kakor da bi vse okrog pozlačeno bilo. Dostikrat je na mestu, kjer je stala, pokleknila, dete na srce pritisnila, z milim, sladkim smehljanjem materske ljubezni nanj gledala ter dejala: »O Bog, kako Te čem zahvaliti, da si mi še to dete pustil! koliko veselje, koliko radost, kakšno vsakdanje opravilo mi dela v tem divjim zapuščenim kraju! O poglej tudi Ti, oče nebeški, blagosloveč to dete in daj, da bo tudi dalje rastlo in bolje prihajalo! — Kako jasno in veselo gleda« — je dalje rekla — »kako čisto je to čelo in ljubeznive lica brez vseh strasti, kako neskrbno mi tukaj na srcu počiva! O pač resnično je govoril odrešenik: »Ako nisle kakor otroci ne boste prišli v nebeško kraljestvo. O, da bi tako vsi ljudje prostovoljni in z dobrim preudarkom brez napuha, zavisti, črtenja in inih (drugih) hudih strasti bili, kakor je to dete še v svoji nedolžnosti in v srčni nevednosti; gotovo bi nebeško kraljestvo v svojih srcih imeli; tako veselo bi na svetu živeli, kakor dete na maternih prsih; tako zadovoljno in srečno bi, tako rekoč, na očetovem srcu božjim počivali.« 
Mnogokrat se ji je živa želja vnela, še kdaj kako cerkev obiskati. »Kakšna sreča je to, je rekla, če jezera ljudi pred Bogom klečijo, božjo besedo poslušajo, ali če se hvala pesem vrne množice pobožno proti nebu vzdiguje! O, ko bi le zopet kako zvonjenje slišala, mislim, da bi se mi srce oddahnilo. Pa vendar — je rekla dalje, — saj je cela natura, nebo nad menoj in zemlja okrog mene tudi Tvoj tempelj, o Bog, in srce, ki v samotni puščavi bije, je tudi Tvoj altar. Ta skalovita dolina naj bo tedaj tudi tempelj Tebi posvečen in moje srce naj Ti bo altar!« —Tudi ni bilo ne drevesa ne skale, kjer bi ne bila molila ali klečala, in če ji zima ni pripustila iz votline iti, je marsikatero uro pred malim križem v svoji votlini na trdim kamnu klečala, ki je iz skale molel in ji pručica bil. 
Deseto poglavje. 
Genovefe materska radost v puščavi. 
Kakor v časi med zelišči in trnjem v puščavi krasna, rdeča cvetlica zraste, tako je zdaj Genovefi v sredi njene tihe samote naj lepše, priljudno veselje zvesti jelo. Boleslav, njeni ljubi otrok, je med tem prav odrastel in je bil zdaj prav ljubezniv fantič, ki je že hoditi jel. V pikasto kožico mlade srne, od katere je v gozdu lesjaka odpodila, ga je oblekla. Če ravno fantič ni drugega, ko zelišča in korenine, mleko in voda užival, je vendar tako popoln in cveteč bil, kakor življenje. Zdaj se je pamet v ljubim fantiču zbudila; jel je se samega sebe zvedovati, reči krog sebe razločevati, besede umevati in izgovarjati. 
Genovefa, ki že tako dolgo ni besede iz človeških ust slišala, je srčno veselje občutila, ko je prve razumljive glasove od fantiča slišala; še večji veselje je pa čutila, ko je sladko ime »mati« prvi krat lepo in umljivo izgovoril. To je bilo v začetku zime. Pogovarjala se je zdaj v svoji temni votlini po več ur iz njim; ga je vse, kar se je v votlini in mali dolinici videlo, od solnica do kremenčka, od hvojevega drevesa do mahu imenovati učila, in kmalu se je mogla z njem po malim pogovarjati. Prvi žarki se onemajoče pameti, prve iskrice proste ljubezni, katero je pri njem spazila, so jo neizrečeno veselile, in vsak dan ji je obilnejši in množi materske radosti prinesel. V sredi zime ji je tako rekoč lepa pomlad cvesti začela. 
Proti koncu zime je fantiček zbolel in dolgo ni mogel votline zapustiti. Pa kmalu po prvih dnevih pomladi je že ozdravel in se je zopet lepo kakor roža razcvetal. Nekega lepega pomladanskega jutra ga je Genovefa vzela za roko in peljala ga je v prvič zopet iz temne votline v prosto in cvetečo dolinico. Lepota vse pomladi, katero je zdaj fantiček v dnevih boljši pameti ob enim previdel, ga je prav poprijela. Ves ostrmen je postal, vse z velikimi očmi pogledajoč in rekel je: »Mati, kaj je to? saj je vse drugače, kakor je bilo poprej; vse je lepše! Ta dolina je bila vsa s snegom pobeljena, zdaj je pa tako lepo zelena, da so hvoje mimo nje le črne. In grmovje in drevesa, ki so poprej suhe in brez listja stale, in le tu ali tam kak rumen list imele, so zdaj polne, polne tankega, svetlozelenega listja. In kako zdaj solnice ljubo in toplo sije, in kako je nebo lepo višnjeno. In le poglejte tu na tla, kakšne lepe, majhne ljube reči so tu, o poglejte, no, kako lepo rumene, višnjeve in bele!« 
»To so cvetke, ljubo dete,« je rekla Genovefa. »Glej tukaj jih nekoliko tebi nabiram. Te tukaj so marjetice, in zvončki! Glej, kako so znotraj lepo rumene in kako lepo so končki belih krilic krog in krog rdeči! Te rumene tukaj dobro poduhaj! Ta višnjeva tu je vijolica. Ta še prijetnejši duši. Na, tu jih imaš; vse so tvoje! — in še si jih natrgaj, kolikor jih moreš.« Toliko si jih natrga, da jih s svojima majhnima rokama ni mogel objeti. 
Genovefa ga je po tem na kraj doline k zelenemu grmu peljala. »Zdaj poslušaj« je rekla, »Ali kaj slišiš?« — Fantiček je zdaj prvič v svojim življenju stoglasno petje ptičev slišal, ki so tukaj nepreganjani od neusmiljenih rok v neizštetih množicah gnezdili. »Oj — je rekel — kaj pa tako prijetno poje? Na vsakim drevescu in grmiču stoteri sladki glasovi pojejo. Viditi čem vendar, kaj je to! Pojdite!« 
Genovefa se je na z maham poraščeno skalo usedla v senco dveh mladih bukovih dreves, vsa me fantička v naročje in je, kar je tudi pozimi in v začetku pomladi večkrat storila, nekoliko nabranih srn od divjega drevja na tla natresla, da bi ptice vabila. Mnogo ptic je prišlo — prijazni šinkovec, zelenkasti zisek, ptički z lepo rdečo glavo in prsmi, pisani štegljic, in urno so srna pobirali. »Glej,« je rekla, »ti ptički tako lepo pojejo.« 
Fantiček je od veselja poskakoval. »Oj ljube, ljube, lepe stvarice!« — je rekel. »Ve tako lepo pojete? Ve še lepše znate kakor krokarji, ki celo zimo v časih tako žalostno stradajo, in tudi bolj lepe ste kakor oni. Pa povejte mi le, mati!« je zopet začel, »kako pa je to, da je zdaj vse tako lepo? Od kod pa pridejo vse te lepe reči? Sej vi niste mogli te dolinice tako olepšati, ta čas, ko sem bil jes bolan. Sej ste bili vedno pri meni v votlini in tako umetni gotovo tudi niste.« 
»Ljubo dete,« je odgovorila Genovefa, »povedala sem ti še, da imam tako dobrega očeta v nebesih, ljubega Boga, ki je solnice, luno, in zvezde naredil. Glej, on je tudi vse to naredil, da bi prav veliko veselja imeli.« — »O ljubi, dobrotljivi Bog!« je rekel fantiček; »ta je pač prav dober in umeten!« in Genovefa se je smehIjala zavoljo te nedolžne prostosti. »Pač je res, je dejala sama pri sebi in ga objela in kušnila,« da bi te marsikateri otrok, ki je starejši ko ti, neumnega imenoval in se ti smejal. Pa le za to, ker pozabi, da je sam nekdaj tako govoril, in ki je, kakor vsi ljudje, s časam k spoznanju prišel. 
Drugi dan jo je fantiček zjutraj, zarano zbudil in rekel je: »O mati! vstanite no in pojdite z mano! Viditi hočeva, kaj je ljubi Bog zopet lepega naredil.« Genovefa se mu je prijazno nasmejala in na zeleno tratico med skalovje ga pelje, kamor je solnice prav toplo sijalo, kjer je vse poprej dozorilo in kjer je še ondan cvetje od jagod videla. Pa res so bile nekatere jagode že zrele in bolj rdeče, kakor škrlat. »Ali so to tudi cvetlice?« je vprašal fant. »Nak,« je rekla Genovefa, »to so rdeče jagode.« Počepnila je in nekoliko naj lepših natrga in pravi: »Le sini zdaj in pokusi eno!« Fantiček jih je jedel in roko na prsi pritisnil, ter rekel: »O te so dobre! Ali si jih smem več nabrati?« — »O le!« je rekla Genovefa »pa le tazih, ki so lepo rdeče.« — Urno je roko stegnil ter nabiral in jedel. »O kako je pač dobrotljiv ljubi Bog« je rekel, da nam tako dobre reči daje! — »No« je rekla Genovefa, »zahvali se mu vendar tudi!« Fantiček je s svetlimi očmi v lepo višnjevo nebo pogledal, svojo ročico kušnil in kušlje proti nebu pihnil in zavpil, kolikor je mogel: »Ljubi Bog! zahvalim te za jagode!« Po tem je rekel. Svoji materi: »Ali je to tudi ljubi Bog slišal?« Genovefa ga je k sebi pritisnila ter smehljaje rekla: »Kaj pa da! Pač bi bil tudi tako mislil, brez da bi bil besede izgovoril, in on bi bil tudi vedel. Bog vidi in sliši vse.« Boleslav je zdaj hotel vsaki dan novih reči videti, ki jih je ljubi Bog naredil. Pa Genovefa je dejala: »Sam moraš zdaj paziti in gledati, ter meni povedati, kaj boš našel. Glej, takoj tu v senci te visoke skale, tu na polnočni strani dolinice, kjer je sneg še le ondan skopnel, stoji črno bodeče trnjiče. To so trnjule. Glej, mnogo majhnih, zelenih in belih kugljic na trnju visi. Te se imenujejo popki cvetja. Pridi sem! Tam na poletni strani dolinice so drugi grmiči z manjim trnjem. Te se imenujejo divje rože. Tudi na teh so podolgosti popki. In glej! Gori v dolinici stoji dvoje velizih dreves lesnik in drobnica. Le dobro jih poglej! Nič še na njih ne vidiš, kakor da so vse šibine polne velikih popkov. Zdaj pa le vsak dan pazi, kaj se bo z njimi zgodilo in povej mi potlej zopet.« 
Po noči je pohleven, topel dež šel in listje in cvetje je poganjalo. Ves radosten je Boleslav priskakljal in klical: »Mati! zelene kugljice na trnjulah so zdaj zgol majhne, ko sneg bele cvetke! In oni trnjevi grm je poln svetlozelenih listkov! In tudi drevesa so polne belih in rdečih cvetlic. O, to je veselje! O kako dober je, pač Bog! O pojdite le sem in poglejte!« Genovefa je šla tja. »Ali vidite?« ji reče. »In glejte! Ta trnjevi grm bo tudi še gotovo lepe, rdeče cvetlice dobil. Te pa še niso narejene. Glejte! Rudeče so že, pa le nekoliko is glavic gledajo. Ali jih morda Bog ni mogel pa noči dokončati?« — »O dete!« — odgovori Genovefa: »to storiti, se Bogu ni treba nič truditi! Vse v enim migljeju zna storiti. Zakaj vsegamogočen je.« — »Pa povejte mi vendar« je fantič dalje rekel — »kako pa more Bog v temni noči vse to storiti?« Genovefa mu je povedala, da Bog po noči tako dobro vidi, kakor po dnevu — in Boleslav se je močno nad vsini čudil. 
Nekega jutra je Boleslav ves radosten priskakljal in rekel: »Mati! zopet sem pa nekaj lepega našel. O pridite le in poglejte, kaj je!« Za roko jo prime, k trnjulevemu grmu pelje ter reče: »Tu notri poglejte v temno trnje! Ali kaj vidite?« — »To je ptičje gnezdo, ljubo dete,« je rekla Genovefa, »strinadovo gnezdo je. Kakor imava midva votlino, tako imajo ptiči gnezda. Le glej, ptičica v njem sedi. Kako prijazno naju gleda! Zdaj stran leti. Le dobro gnezdiče poglej, pa ne obodi se ob trnje! Glej, zvunaj je s suhe, mehke slame spleteno, znotraj je z mehkimi, sivkastimi lasčkami obloženo. Le dobro vanj poglej!« je rekla in fantička privzdignila. »O, to je lepo!« je rekel. »Koga je pa to petero lepih stvarčic, ki v gnezdu leže?« — »To so jajčka« reče Genovefa, »glej, kako so lepo zelenkaste in lepo rdeče progaste!« — »Kaj potem ptiček z jajčki naredi?« vpraša fantiček. »To boš še videl!« je Genovefa odgovorila. »Le vsak dan pridno jih ogleduj, pa nimaš se ne enega jajčka dotakniti.« 
Za nekoliko dni je Boleslav zopet z materjo gnezdiče obiskal. Namesti jajček so zdaj že mladi ptički v njem bili. »O poglej no« reče Genovefa, »kako so lepo majhni in lepi! — Glej, slepi so še in nič priča še nimajo. Leteti še ne znajo in tudi ne še iz gnezdiča skočiti.« — »Oh, ljube male, uboge nage babice!« je rekel fantek. »Ali pa ne bodo lakote poginili in zmrznili?« »Nak', ljubo dete« reče Genovefa. »Sej je Bog še pred zanje skrbel. Gnezdiče je znotraj mehko in gosto z mehkimi lasmi vloženo, da na mehkim in na gorkim ležijo. Lepo okroglo je, da se nikamor ne zadenejo in da jih ne boli. To čedno gnezdiče je stara ptica sama naredila. Jeli, to je umetno? Midva, ljubo dete, bi ne mogla tagega narediti. To umetnost je Bog stare učil, z milostne skrbi za mlade, majhne ptičke. Glej, ti zeleni, okrogli lističi trnjevega grmiča, ki jim zdaj, ko solze vroče pripeka, hladno senco delajo, jih tudi pred mokroto varujejo, kadar dežuje. In ponoči in zjutraj in zvečer, kadar bolj hladno prihaja, pride stara ptica in se z razprostrenimi protami nanje vleže, da so gorko pokriti, in da jih ne sebe. Glej, tudi trnje ni zastonj tukaj. Hudi krokarji bi mladičke požrli. Trnje jim pa do gnezda brani in jih zbode, če mladičem kaj žalega storiti hočejo. Stara ptica pa lahko, ker je prav majhna, med trnjem skozi zleze, brez da bi se poškodovala. Glej vse reči, tudi bodeče trnje nam prijaznost in milostno očetno skrbljivost Boga oznanuje.« 
Ko je Genovefa to rekla, je stara ptica priletela, in se je na kraj gnezda usedla. Vsi ptički so glasno cvileč glavice kvišku vzdignili, kljunčke široko odpirali, in pitala jih je. Boleslav je bil ves radosten. »O to je lepo!« je rekel. »To je prav lepo!« in od veselja je poskakoval. — »GIej,« reče Genovefa, »mladiči si še ne morejo sami jedi iskati, in stara jim je donaša. Srna bi jim bile pretrde, torej jim jih stara prezveči, v krofu omeči in jih jim po tem da. Ali ni Bog tega naredil? Glej, tako milostno Bog za vse svoje stvari skrbi in tudi za naj manjši ptice. Tako milostno tudi za nas skrbi. Ja, ljubo dete!« je rekla dalje, ga s solzami pogledajoč, »On je doslej za te skrbel in še dalje bo skrbel!« — »Res, res« je rekel fantek, »On je zame skrbel, dobri mili Bog! Sej je on vas meni dal, ljuba mati! Sej me imate veliko rajši, kakor stara ptičica mladiče! Brez vas bi bil mogel še davno umreti!« Tako je rekel in objel jo je. — 
Boleslav je imel zdaj vsaki dan kaj novega materi pripovedovati, pokazati in prinesti. Ker se je le z njem pečala, ki ni imel tovaršev, da bi ga bili spridili, in otročjih igrač, ki bi ga bile znemarile, se je njegov um kmalu pokazal. Svojo mater je čez vse ljubil in vsaka lepota bošjih del se je globoko v njegovo srce vtisnila. Vsako jutro je prinesel svoji materi naj lepših cvetlic in polno lepih jerbasčikov, ki mu jih je iz bičja spletla, ji je najboljših rdečih jagod in borovnic, in pozneje robidnic in malinec nabiral. Pusto votlino je s pasastimi polževimi lupinami in svetlimi mušeljni, z lepem maham in s svetlimi kamniči olepšal, kar se je prav podalo. Vsaki dan ji je pripovedoval, kako so majhne zelene kugljice, ki so na trnjuljevim grmu, in zelene, kakor jajčki podolgosto okroglje kugljice od divjih rož dan na dan večji prihajale in kako so tudi ptički rastli in majhno priče dobivali — toliko časa, da je trnjuljev grm poln svetločrnih trnjulj in divja roža polna ko škarlat rdečih jagod imela in da so ptički odleteli. 
Ko je prvikrat lepo svetlo danico zagledal; ko je nekdaj med črnimi, temnimi hvojami lepo večerno zarjo zagledal, ko je prvikrat mavrico videl je zmeraj ves radosten po svojo mater pritekel in vse je mogla z njim gledati in se čuditi, in Boga žnjim zahvaliti, ki je toliko lepih reči ustvaril. Tako je svojo mater mnogo razveseljeval. Genovefa je dostikrat kadar je prijaznost fantka videla, s solzami v očeh proti nebu pogledala, rekoč: »O Bog! Tako more tudi nedolžno srce v puščavi raje dobiti, in duša, ki Tebe ljubi in Tebe ima, tudi v nadlogah in trpljenju nebo dobi!« 
Skerbljiva mati pa tudi ni pozabila, ga pred strupenimi zelišči svariti, ki so okrog po puščavi v strašni lepoti rastle. »Nimaš mi od njih jesti,« je rekla, »pa tudi kaj drugega ne ji, brez da bi meni poprej ne pokazal. Če ne, bi hudo, hudo zbolel.« Pa dobra pametna mati ga je še skrbnejši pred nepokorščino, samovoljnostjo, sladkanjem in drugimi otročjimi napakami svarila. »Te so« je dejala, »še silno bolj pogubljive, kakor strupenina. Oh, greh je mnogokrat tem zapeljivim, rdečim jagodam podoben, ki se očem tako lepe in vabne zdijo, katere pa, če jih kdo užije, umorijo. Ja, hudobno je večkrat bolj vidljivo in se bolj lepo očem prilizuje, kakor dobro — kakor tukaj strupena mušnica prosto, rjavo, dobro, ne krivno in vživIjivo gobo zraven sebe v lepoti barve preseže. 
Enajsto poglavje. 
Genovefa dobi gorko ovčjo obleko. 
Z mnogim, nedolžnim veseljem sta poslednja pomlad in leto Genovefi in njenemu sinu prišle. Zdaj je bila jesen. Solnice je še slabše sijalo, in dan na dan pozneje išajalo in poprej zahajalo. Čisto višnjevo nebo je bilo skoraj vedno s temnimi oblaki prevlečeno. Zemlja ni nič več kaj novega obrodila. Ljubo petje ptičev je utihnilo, in ptiči so večji del iz tistega kraja proč zleteli. Vse cvetlice so vsahnile in zginile, in listje je rumeno in bledo na drevju in grmovju viselo — in če se ni samo obletelo, so ga mrzli bučeči vetrovi do čistega otresli. S srcem polnim skrbi za zimo je Genovefa pred vratmi votline sedela in je s solznimi očmi v puščavo gledala. Zdaj je Boleslav rekel: »Mati! ali naju Bog zdaj več ne ljubi, ki nama vse jemlje, ali se bo mar svet pogreznil?« — »Nak', ljubo dete!« je rekla Genevefa. »Če sva pobožna in dobra, naju ima Bog vedno rad. Pa tu na zemlji se vse spremeni in mine. Ljubezen božja do nas je pa večna in nespremenljiva. — Le zima se bliža. Za zimo pa zmeraj spet lepa pomlad pride. Tako je vsako leto. Veseli se pa zdaj že, ko se zima približuje, ljube pomladi! Oh,« je še pristavila, »tebi ljubo dete, ki si, kar si jel pametovati, prvo zimo doživel, ni zameriti, da komaj verjeti moreš, da bo po zimi zopet pomlad. Pa jes, tvoja mati, sem bolj neumna imenovati, kakor ti. Po tako dolgi izkušnji še vem, da po trpljenju vedno veselje pride, pa vendar me vedno spet težko stane, to verjeti. Pa le mirnega srca čem biti in v trpljenju se prihodnjega veselja spomniti in vesela in brez skrbi biti kakor ti!« 
Geneveza je imela zdaj vsaki dan lesnik drobnic, hrušic, žiru, lešnikov, trnjulj in kar je drugega zauživljivega sadja dobila, za zimo nabirati. Tudi mnogo korenin si je nakopala — in Boleslav ji je pridno pomagal. S senam za košuto se je bila še poprej preskrbela. Veči skrb, kakor kaj bo jedla, ji je obleka delala. Tista edina obleka, ki jo je že toliko let nosila, je bila že obnošena in strgana. Pred votlino je jokaje sedela in skušala z gibkimi slamnatimi stebli in trnjem kosce obleke, ki so stran mahali, skrpati. Pa nič ni pomagalo. »Oh« je tiho vzdihovala, »koliko bi hotela zdaj za iglo in nitko sukanca dati! Koliko božjih dobrot pač ljudje zdaj uživajo, ki priljudno v društvu živijo in marsikateremu še na mar ne pride, Boga za to zahvaliti.« 
Boleslav, ki je njeno srčno žalost videl, ji je rekel: »Mati, ali še veste, kar ste mi rekli, ko sem vas nekdaj vprašal, zakaj se naju košuta goli? Rekli ste mi: De ji Bog vsako poletje rdečkasto, bolj tanko in lahko obleko da in potlej zopet novo, sivkasto in bolj toplo obleko na zimo. Zato ne žalujte! Bog vam bo tudi gotovo katero dal. Ali morda mislite, da vas nima rajši, kakor košuto?« Genovefa je s smehom fanta objela in rekla: »Prav imaš, ljubo dete, mirnega srca čem biti, Bog bo za naju skrbel! Kdor živali in cvetke oblači, bo tudi mene oblekel!« 
Za nekoliko dni je fantičku zapovedala, se ne od votline podati; vzame trdno gorjačo v roko, obesi bučo z mlekom čez ramo in daleč okrog po puščavi gre, še več dreves iskat, katerih sadje bi se dalo užiti. Na klancu visoke gore, na katero je hotela iti, se je usedla, se počit in se z mlekom pokrepčat. Strašan volk pride po gori z ovco v žrelu. Tiho se vstavi in Genovefo s hudimi, svetlimi očmi gleda. Genovefe se je ustrašila, da se je tresla. Pa urno se je pomislila; zagrabi gorjačo, ki je bila ravno zraven nje na tleh, skoči proti volku in po glavi ga mahne, da bi mu ubogo žival, iz žrla rešila. Volk spusti ovco, se nekoliko ves omoten sem ter tja meče in s strašnim tuljenjem zbeži. Geneveza je zraven ovce pokleknila, ji nekoliko mleka v gobec vlila, in skušala jo še oživiti. Pa nič več ni pomagalo. 
Pogled uboge živali je v Genovefnim srcu mnoge bridkosti vžgal. »Oh, ti ljuba žival!« je rekla. »Ti si tedaj iz tistih prijaznih krajev, kjer sem jes doma? Oh, še dolgo nisem nič od ondi videla in slišala! Oh, ko bi ti še živela! Kako bi ti hotela streči in za te skrbeti. Kako bi se moj Boleslavček nad teboj veselil. Morde si še od drobnice mojega moža in od mojih drobnic! O Bog!« je zdaj glasno dejala, »si še od njih! Tukaj imaš naše znamenje! Oh, ko bi le še živela in človeški jezik razumela, da bi te vprašala: Ali se je vrnil z vojske moj mož? Ali se še svoje Genovefe spomni? Ali je še hud name? Ali je spoznal mojo nedolžnost? Oh, on v obilnosti živi, jes pa tukaj v pomanjkanju in revščini koprnim!« 
Ko bi bil trenil, je omolčala. Ta misel jo je obšla: »Prav blizu svojega doma moram biti. Drugače bi ta žival ne mogla tu sem priti. Kaj bi bilo, ko bi se s svojim otrokom tjakaj vrnila? Vroča želja po domači jo je jela mikati in obilne solze so se ji po licih vlile. Dolgo je premišljevala. Poslednjič je rekla: »Nak', raju čem vendar tu ostati. Huda obljuba me veže. Res bi znala reči, da sem le v smrtnim strahu obljubila; pa vendar bi ne bilo prav, ko bi ji ne bila zvesta. In kdo ve, če bi moj prihod možama, ki sta mi življenje pustila, smrti ne prinesel! Nak', na'! Tu čem ostati, dokler Bog hoče. Ako me hoče iz te puščave rešiti, bo še kdaj kakega usmiljenega človeka sem pripeljal. Sej je vendar bolje, vse nadloge trpeti, kakor svojo vest zdražiti!« 
Na potoku, ki je pod goro tekel, je oster mušelj poiskala, in je z njem ovco iz gostovolnate kože dejala. Po tem je kožo v čisti vodi od krvi in prahu čisto osnažila, jo na solncu posušila in se v njo zavila. Tako je še pozno zvečer zopet v dolinico v votlino prišla. Boleslav ji je še od daleč na proti priskakljal in rekel: »O mati! ali ste vendar zopet prišli? Oh, jes sem tako skrbel za vas! Kje ste pa bili tako dolgo?« Pa ostrmen obstoji in jo gleda. Ovčja koža in mrak sta storila, da svoje matere več ni poznal. Urno je nazaj tekel se v votlino skrit. Ko je pa njen glas zaslišal: »Ne boji se, ljubo dete! Jes sem, jes!« se zopet vrne, ter reče: »O hvala Bogu, da ste vendar vi? O, kako me veseli! Pa vendar povejte mi, v koga ste oblečeni? Saj ste, skoraj ravno tako oblečeni, kakor jes. Kje ste le to obleko dobili?« — »Ljubi Bog mi jo je dal!« je odgovorila Genovefa. »Jelite, ljuba mati!« je rekel Boleslav in od veselja je skakal: »Sej sem vam rekel, da vam bo Bog novo, bolj gorko obleko za zimo dal.« Pošlatal jo je in rekel: »Kako je mehka in kodrasta in kako lepa bela! Kakor majhne, kodraste bele meglice na pomladajnim nebu. Res, res se vidi, da je dar neba.« Oba gresta tedaj v votlino, in Boleslav ji prinese polno bučo mleka in jerbasček sadja, in Genovefa mu je mogla vse na tanko povedati, kako je ovčjo obleko dobila. 
Trda zima Genovefo in Boleslava zopet v votlino zapre. V posebno toplih dnevih sta se nekoliko v dolinici sprehajala. »Glej, ljubi sin!« mu Genovefa reče, »tudi po zimi vidiva božjo prijaznost. Kako je zdaj vse svetlo, jasno in belo! Vse drevesa in grmovja v beloti plavajo, kakor da bi bile s cvetjem posute. Glej, kako je sneg tam, kamor solnice sije, s čudno lepimi, rdeče in višnjevo in zeleno se lesketečimi iskrami posut! Ako ravno so vse drevesa brez listja, je vendar le Bog zmeraj zelenim hvojam vse pustil, da imajo zverine gozda pod njimi prebivališče. Bodeče brinje ima tudi še po zimi presne, višnjeve jagode, da imajo gozdni ptiči kaj živeža. Naji vir nikoli nezamrzne, da imajo piti in zmeraj opresne zelišča v njem rastejo, s katerimi se marsikatera žival preživi. Tako skrbljivega, tako prijazniga in dobrotljivega se Bog tudi v hudim letnim času skazuje.« Kadar je prav hudo medlo in veter vlekel, je Boleslav mnogotere srna pred votlino stresal. In prileteli so stržki in urne sinice pred vrata votline jih pobirat. Tudi od nabranega sena je nekaj pred votlino natrosil. Tako je lačne srne in zajce blizu privabil in zajčki so bili poslednjič tako krotki, da so mu dušeče seno z rok jemali, in srnice so bile tako priljudne, da so se z njim igrale in z njim skakale. 
Tako je imela Genovefa tudi po zimi marsikatero veselje, pa tudi dovolj trpljenja. Boleslav je zmeraj prav zgodaj spat hodil, in se celo noč še enkrat ni prebudil. Tačas je v temni votlini več ur sama in brez spanja sedela. »Oh,« je velikokrat vzdihovala, »da bi zdaj le kako majhno lampico z oljem imela, da bi si to temno votlino razsvetila; kolika dobrota božja bi mi pač bila! In ko bi še kake lepe bukve ali prediva na kolovratu imela, kako srečno bi se štela! Naj manjši mojih dekel in naj revnejši deklica v mojim graščinstvu ima zdaj bolje, kakor jes! V gorkih kočah zdaj sedejo, predajo pri svoji lampici in v veselim pogovarjanju jim ure tako!« Pa zopet je srce k Bogu povzdignila rekoč: »O kako dobro je vendar, če kdo Tebe spozna, ljubi Bog! Brez Tebe bi bila v tej votlini od dolgega časa in plahote že davno umrla. Pa Ti nas v slednjim življenju obilno tolažiš!« 
Dvanajsto poglavje. 
Genovefa zboli. 
Kakor pretečeno poletje in zimo je Genovefa več poletij in sem s svojim sinom v puščavi prebila, in zdaj je že sedmo zimo doživela. Poprejšnjih zim ni bila nobena zelo mrzla. Sedma zima njenega prebivanja v puščavi je pa bila zanjo prav strašna. Neizmern sneg je hribe in doline pokrival in naj močneje hrastove in bukove veje s svojo težo polomil. Ako ravno je Genovefa vrata votline snegu dobro zadelala bila, so ga vendar divje in mrzli vetrovi zmeraj veliko vanjo nanašali. Ako ravno se je mrazu v obilni mah svoje postelje skrivala, se je vendar ves mah od nanešenega snega premočil in premrazil. Vrata votline in braneče hvojeve veje so bile od ivja zmeraj bele ko sneg, in slene votline kakor zamrznjene okna z rožami prevlečene. Naravska (natürliche) toplota svetle košute ni več zamogla strašnega mraza preganjati. Lesice so v mrazu lajale in po noči so volkovi strašno po puščavi rjuli. Genovefa ni cele noči od mraza oči stisnila in od strahu, da bi jo s sinom volkovi strgali, se je tresla. Boleslavu, ki je še s prvih let slabih jedi in trdega življenja vajen bil, tudi v mrazu nič ni bilo. Pa Genovefa, mehka vojvodska hči, ki je v sobah, katerih tla so s pritmi pokrite bile, zrejena bila, ni mogla v tem pečovju dalje prestati. »O,« je večkrat rekla ko se je jokala in ko so solze, ki so na tla padale, zmrzovale, »o edina iskrica ognja, —kakšen dar neba bi mi bila! Tako mi bo pa v sredi drv zmrzniti. Pa vendar, Gospod, Tvoja volja naj se zgodi!« — 
Njeno lepo, prijazno obličje se je vse spremenilo. Ljubka, bleda rdečica njenih lic je minula, in kakor mrlič je obledela. Njene ljubeznive oči so se nehale svetiti in vdrle so se. Hudo je šujšala in prava podoba revščine le bila. 
»O ljuba mati!« je rekel Boleslav s solznimi očmi, »kakšni ste! Skoraj vas ne poznam. O Bog! o Bog! kaj je li to! »Drago dete!« je rekla Genovefa, »zelo sem bolna! Umrla bom!« »Umrla?« je rekel Boleslav. »Kaj je pa to? Svoj živi dan še nič tagega nisem slišal.« 
»Zaspala bom,« je rekla Genovefa s slabim glasom, »in se ne bom več zbudila. Moje oko ne bo več solnica gledalo, in moje uho potlej več ne bo tvojega glasu slišalo. To telo bo potlej mrzlo in trdo na tleh ležalo in še prsta ne bo premakniti moglo. Poslednjič bo strohnelo in se v prst spremenilo.« 
Z glasnim jokam jo je fantek objel in je vedno le besede ponavljal: »O mati! O mati! Ne umrite še ne! Prosim vas, ne umrite!« 
Genovefa je rekla: »Ne jokaj se, drago dete! To ni v moji oblasti, če čem umreti ali ne. Bog če tako imeti.« 
»Bog?« je rekel fantek in čudil se je; »saj ste mi zmeraj pravili, kako je Bog dober! Kako pa more zdaj to pripustiti? Glejte, še ptička bi ne mogel umoriti, koliko manj pa vas!« Genovefa je odgovorila: »Ti imaš prav, ljubo dete! Kakor bi me ti ne mogel umreti pustiti, še manj pa umoriti, tako more Bog še manj kaj tagega storiti. On, ki večno živi, da tudi večno življenje. Pa vendar ti moram to še popred razjasniti. Ali še veš, ljubi sin, kako sem svojo staro obleko slekla in proč vrgla, ki ni bila dalje za rabo in ker mi je Bog drugo dal? Glej, tako bom tudi zdaj to telo slekla in proč dejala. Strohnelo bo kakor stara obleka. Jes sama pa pridem k Bogu, našemu ljubimu očetu v nebesih. Ta me bo tudi namesti tega telesa z lepšem, krasnejem oblekel. O, gori v nebesih se mi bo dobro godilo. Tam se ne bom več v mrazu tresla in ne bom več bolna. Tam ne bom vekomaj več vzdihovala in jokala, in namesti trpljenja bom imela zgol veselje. Kakor je pomlad lepše od zime, tako je nebo lepše od zemlje. Kaj še, naj lepše, naj jasnejši pomladanski dan je mimo lepote in veličastva nebes le puščobna, temna, pozimska noč. Kdor je dober in pobožen, pride tja gori.« 
»Mati,« je rekel Boleslav, »jes grem z vami! Jes nočem sam med divjimi zverinami ostati. Te mi nič ne odgovarjajo, če z njimi kramljam. Umreti hočem tudi, in se te mesene obleke znebiti.« 
»Nak, ljubo dete!« je rekla Genovefa. »Ti moraš še dalje na zemlji živeti. Prišel boš pa, ako le pobožno živiš, gotovo v nebo. Zakaj tudi tebi bo nekdaj umreti. Zdaj pa poslušaj, kar ti bom dalje povedala. Kadar ne bom več govorila, kadar ne bom več zopela, kadar ne bom več gledala, kadar mi usta oblede, kadar mi bo roka mrzla in trda; še tri dni tukaj ostani. Po tem pa, kadar boš prepričan, da sem mrtva, in kadar se bo mrtvaški duh po tej votlini razširjati jel, pojdi iz te puščave dalj — vedno na ravnast tja, kjer zdaj solze iz-haja. V enim ali v dveh dneh boš na kraj tega gozda prišel in lepo, veliko planjavo pred seboj zagledal, kjer veliko, veliko ljudi živi.« 
»Veliko, veliko ljudi!« je rekel Boleslav ves zavzet. »Oh, zmeraj sem mislil, da sva midva sama na tem svetu. Zakaj mi pa niste tega že poprej povedali? O, ko bi le vi hoditi mogli, bi v tej priči tjakaj k njim šla!« 
»Oh, moje dete!« je rekla Genovefa, »ravno ti ljudje so naj v to puščavo zognali med zverine gozda! Mene in tebe so hoteli umoriti.« 
»Nečem iti k njim!« je rekel fantek. »Mislil sem, da so tako dobri, kakor ste vi, mati. Ali morajo ti ljudje tudi umreti?« »Tudi,« je odgovorila Genovefa. »Vsi ljudje morajo umreti.« »O gotovo ne vejo tega, kakor jes nisem vedel!« je rekel Boleslav. »K njim hočem iti in jim povedati. »Ljudje!« jim hočem reči, »umreti morate. Poboljšajte se, če ne, ne pridete v nebesa! — Če mi bodo le verjeli!« 
»O dete!« je odgovorila Genovefa. »To že davno vejo! Pa zavoljo tega se vendar ne poboljšajo. V obilnosti živijo; zemlja jim najlepše sadje obrodi, kakršno se še tu v puščavi ne vidi, najbolji jedi in pijače imajo; pisane oblačila imajo, ki so pri imenitnih dostikrat še z dragimi rečmi olepšane, katere se kakor zvezde blisketajo. Njih stanovanja so tako krasne, da ti ne morem dopovedati. Tudi po zimi imajo tako rekoč solnice v svojih stanovanjih, ne zebe jih nikoli, in tudi po noči vejo svoje stanovanja tako razsvetliti, kakor po dnevu. Veči del se jih pa Bogu še ne zahvali za te dobrote in še misliti nočejo nanj; sovražijo, stiskajo in peklijo se med seboj, kar se koli morejo. Skorej vsaki dan nekateri izmed njih odmerjejo. Pa drugi se zato še ne zmenijo in tako živijo, kakor da bi jim bilo večno na zemlji živeti.« 
»Zdaj pa še nočem k njim iti!« je rekel Boleslav. »Ti ljudje niso le hujša od volka, ampak še neumnejši od najne kušute, ki od vsega, kar govoriva, nič ne razume. Tudi od jedi teh ljudi nič nočem in raju z zverinami jem. Te vendar razen samega derečega volka, mirno med seboj živijo in se pokojno s travo in zelišči redijo. Pri zverinah hočem ostati in ne grem k ljudem.« 
»Pa vendar moraš k njim iti, ljubo dete,« je rekla Genovefa. »Nič žalega ti ne bodo storili. Le dalje poslušaj. Dozdaj sem ti le od tvojega nebeškega očeta pripovedovala; zdaj ti moram pa še povedati, da imaš tudi na zemlji očeta, kakor imaš tudi mater na zemlji.« 
»Tudi na zemlji imam očeta!« je rekel fantek veselo, »ki jih tudi kakor vas videti morem, in ki se dajo tako, kakor vi, za roko prijeti, ki niso nevidljivi, kakor nebeški oče?« 
»Tako je, ljubo dete,« je rekla mati, »videl jih boš, in žnjimi boš tudi govoril.« 
»Ali videl jih bom in govoril bom žnjimi?« je rekel fantek in prijaznost mu je iz oči sijala. »Zakaj pa ne pridejo k nama,« je dalje govoril, »in zakaj naju tako v samoti pustijo v tej puščavi? Mende saj niso tudi eden izmed hudobnih ljudi?« 
»Nak, ljubo dete!« je rekla Genovefa. »Dober človek so. Ne vejo, da sva v tej puščavi. Še ne vejo, da še živiva. Mislijo, da sva oba umorjena. Oni mislijo, da sem naj bolj hudobna mati, ki se le na zemlji dobiti more. Ljudje so jim tako lagali.« 
»Kaj je pa to, lagati?« je rekel fantek. »Tega ne umem.« »To je,« pravi Genovefa, »če kdo drugače govori, kakor misli. Ljudje, postavim, pravijo eden drugemu, da se imajo prav radi, in se vendar ne morejo trpeti. To se pravi lagati.« »Ali se pa more to?« je vprašal fantek. »To bi mi ne bilo nikoli v misli prišlo. O ljudje, ljudje!« tako je vzdihoval in s kodrasto glavico majal. »To so čudne stvari!« 
»No, tvojemu očetu so se tudi tako zlagali,« je rekla Genovefa. Povedala je po tem fantu od svoje zgodbe, kolikor je razumeti mogel, in še dalje mu je pripovedovala: »Glej, ta zlati prstan na mojim prstu! Tega imam od tvojega očeta.« 
»Od mojega očeta?« je rekel fantek veselo. »O dajte mi vendar prstan prav na tanko ogledati. Od svojega očeta v nebesih sem še veliko lepih reči videl — solnice, luno, zvezde in cvetlice, pa od svojega očeta na zemlji še svoj živ dan nisem nič videl.« 
Genovefa je prstan snela in fantku ga je dala. »O ta je lep« je rekel Boleslav. »Ali imajo moj oče še več tazih lepih reči, in ali bi meni tudi kaj tagega dali?« 
»Kaj pa da,« mu je rekla Genovefa, »ljubo dete, kadar bom mrtva, ta prstan s mojega prsta snemi. Zakaj poprej ga nočem sneti temveč do smrti ga čem varovati, kakor sem tudi ljubezen in zvestobo tvojemu očetu do smrti obvarovala. O, resnično je bila moja ljubezen do njega čista, kakor zlato tega prstana in moja zvestoba je večna, kakor kroglje tega prstana, kjer se konec ne vidi — podoba večnosti! Kadar k ljudem prideš, poprašaj po grofu Vojnomiru. Tako je ime tvojemu očetu. Prosi ljudi, da te k njemu popeljejo, pa nobenemu ne povej, kdo si, od kod prideš ali zakaj da hočeš k grofu priti. Tudi prstana nimaš nikomur pokazati. Kadar boš pred grofom, svojim očetom stal, mu prstan podaj ter reci: »Oče! ta prstan vam pošljejo mati v znamenje, da sem vaš sin. Un dan so umrli. Lepo vas še enkrat pozdravijo, in po meni vam dajo vedeti, da so bili nedolžni in da vam odpustijo. V nebesih vas upajo zopet videti, ker to na zemlji ni bilo več mogoče. Ti imaš pa pobožno in mirnega srca živeti, in nimaš po meni jokati in skrbeti. Le tega mi ne pozabi, ljubo dete, da sem nedolžna in očetu zvesta bila. To sem še v smrti pokazala in po tem umrla! Povej jim to gotovo! Povej jim tudi, da sem jih še v svoji poslednji uri tako rada imela, kakor tebe ljubim! Povej jim, kako sem tukaj živela in umrla! — Tudi jih prosim, da bi moje mrtvo truplo iz te votline dali v pokopališču mojih prednjih staršev pokopati. Zakaj jes nisem bila tega nevredna, ako ravno so me ljudje pregrešnico in nečistnico mislili.« 
»In po tem ti imam še nekaj povedati, česar neveš. Kakor imaš očeta in mater na zemlji, tako imam tudi jes očeta in mater. O Bog! jes ne vem, če so žalost, katero sem jim jes po nedolžnim uzrokovala, preživeli ali ne. Če so pa še pri življenju — o prosi svojega očeta, da naj te precej k njim pošljejo! O, veselilo jih bo, ko bodo tebe, svojega ljubega vnuka, zagledali, in v tem veselju bodo vse nadloge sedmih dolgih let pozabili. Zakaj, oh!« je dalje govorila in solze so se ji udrle, »oh! vi moj mili oče! vi ste gotovo po meni zelo žalovali, in vi, moja draga mati! vi ste se gotovo po svoji Genovefi zelo jokali! O, moji preljubi starši! vaše obličje bi vendar še rada videla, preden usmerjem. O, gotovo ste želeli, mene še videti, če ste vedeli, da tu živim! Ali oh, mislili ste, da moje truplo, Bog ve kje, v tej puščavi še davno trohni. Oh, kaj je vendar bolj sladko, kakor up, da pridemo v nebesa — in da se v nebesih zopet vidimo. Brez te tolažbe bi bilo trpljenje na zemlji preveliko in mi ubogi ljudje bi mogli obupati! — Ali se jokaš ljubo dete? Nezameri, da te tako v srce bom. Glej, ako ravno zdaj mene, svojo mater zgubiš, ti bo vendar Bog namesti mene dobrega očeta dal! Ne jokaj se tedaj, ljubo dete! tvoj oče te bodo gotovo prav radi imeli, kuševali te bodo, v naročje jemali in pestovali, te na srce pritiskali in te svojega sinu imenovali, te mnogih reči prašali in od žalosti in veselja jokali, kadar bodo tebe svojega ljubega otroka pogledali!« 
Genovefi je zdaj jok govor zaprl; brezmožna je nazaj na posteljo padla in dolgo ni mogla v svoji slabosti kar besede ne govoriti. 
Trinajsto poglavje. 
Genovefa se k smrti pripravlja. 
Strašni mraz zime je bil odjenjal, topel, mlačen veter je pihljal, solnice je zopet o poldne svetlo in prijazno v votlino sijalo in njegovi mili žarki so za spoznanje topljeje sijali. Ivje na vratih in zreš na stenah votline se je stopil in velike kapljice so na tla kapljale. Genovefi je pa če dalje huje prihajalo in nič ni videla pred očmi, kakor bližno smrt. Križ, ki je zraven nje nad posteljo visel, je s stene vzela, in se je v smrt pripravljala. 
»Oh,« je dejala, »tolažbe sicer nimam, da bi duhovna pri sebi imela, ki bi mi srce delal in mi kruh življenja, okrepčanje za dolgo pot v večnost, podal! Pa Ti, o Gospod! Ti večni višji duhoven si sam pri meni! Ti si vsem, ki so skazanega srca in ponižni, prav blizu! Vsako človeško srce, ki trpi in po tebi hrepeni, obiščeš in pokrepčaš! Sej si sam rekel: »Glej, pred vratmi stojim in trkam; ako kdo moj glas sliši in mi odpre, čem k njemu iti in žnjim večerjati, in on bo z menoj.« To reči je dolgo s sklenjenima rokama in s v tla vprtimi očmi molče molila. 
Boleslav je cel dan in v dolgih pozimskih nočeh brez luči vedno zraven nje sedel in dobri fante ni hotel ne jesti in ne piti več. Vse ji je storil, kar ji je v očeh bral in prav s prosto ljubeznijo ji je stregel. V obe ročice je mahu vzel in kar jih je mogel doseči, mokre stene sužil, da bi voda na bolno mater ne kapljala. Ob skalovju in drevju je še več susega mahu nabral, da bi namesti mokre postelje bolje napravil. Zdaj ji je v buči mrzle vode iz vira prinesel in dejal: »Ali hočete piti, mati! Tako vam je vroče in vaše ustnice so vse suhe.« Zdaj ji je mleka prinesel in rekel: »Pite no, draga mati! dobro je in ravno zdaj sem ga namolzil. Po tem jo je objel in ihtijoč rekel: »O mati, o draga mati, o ko bi le namest vas mogel bolan biti, ali pa umreti!« 
Nekega jutra je dvoje ur prav mirno in sladko zadremala. Dosti brihtneji in močneje se je zbudila. Mali leseni križ, katerega je zmeraj v rokah držala, ji je bil v spanju iz rok padel. Iskala ga je, in Boleslav, ki je takoj videl, kaj hoče, ji ga je zopet v roko podal. »Oh ljuba mati!« je začel, »zakaj držite zmeraj ta les v roki?« 
»Ljubo dete!« mu je rekla, »dalj sem mislila živeti, drugače bi ti bila že poprej povedala. Pa zdaj že dobro previdim, da se kaj dobrega nima odlašati. — Pripovedovala sem ti še sicer, da ima nebeški oče tudi sina, ki mu je po vse enak. Pa kaj je ta sin vse zavoljo nas storil, ti še nisem povedati mogla. Veliko tega bi ne bil utegnil razumeti, ker si doslej od vsega sveta odločen v tej puščavi rastel. — Zdaj, ko že veš, da je več ljudi na svetu in kakšni so ti ljudje, ker si slišal in nekoliko še na meni videti moreš, kaj se pravi umreti — hočem poskusiti, ti naj važneji resnice iz zgodbe Božjega sina razložiti. Po tem boš tudi previdel, kaj ta les v moji roki pomeni. Poslušaj tedaj pazljivo, kar ti bom zdaj pripovedovala in besede svoje matere si dobro v srce vtisni!« 
»Glej, ljubimu očetu v nebesih se je enako storilo, da so bili ljudje zelo tako hudobni in zavoljo tega tako revni, da jih zavoljo tega po smrti še v nebesa ni mogel vzeti. Poslal jim je tedaj svojega ljubega sina iz nebes. Ta je imel zanje skrbeti, da bi se bili poboljšali. Njegovo sveto ime je Jezus Kristus. 
»Ta njegov ljubi sin je bil tako mogočen in milosten, kakor oče. Ko je še otrok bil, še veliko manju ko ti zdaj, je bil s svojo materjo tudi v taki votlini, v kateri so živali prebivale, kakor v tej. Ko je odrastel, še večji ko sem jes zdaj, je tudi dolgo v puščavi živel, ki je bila še strašneji, ko je ta. Tam je vedno molil, da bi to, kar je imel ljudem povedati in v njih prid storiti, saj zastonj ne bilo!« 
»Po tem je šel med ljudi, in jim je povedal, da ga je nebeški oče mednje poslal, in da je nebeški oče tako dober, da jih ima tako rad, da so vsi ljudje otroci tega dobrega očeta, in da imajo zato tudi oni dobri biti in tega dobrega očeta in eden drugega prav radi imeti. Kdor njega, finu, posluša, je rekel, in se poboljša, pride nekdaj tudi v nebesa in bo tam prav veliko veselja imel. Kdor ga pa ne posluša in ga ne uboga, ta ne pride ne le v nebesa, temveč v prav strašan kraj. — Pa ljudje mu niso verjeli, da je sin nebeškega očeta, in da ga je nebeški oče poslal. Očitno jim je tedaj pokazal, da je tako mogočen, kakor oče.« 
»Neka mati, kakor jes, le nekoliko stareji, je bila, postavim, nekdaj bolna, in je imela ravno tako hudo mrzlico. Živi človek ji ni mogel pomagati. On jo je pa le za roko prijel, kakor te jes zdaj za roko primem — in v tistim migljeju je zopet ozdravela, in zopet tako lepa in rdeča postala, kakršna je prej bila.« 
Drugikrat je bil sin — nekoliko večji, ko ti — celo umrl. Edini sin svoje matere je bil, kakor si ti moj edini sin! O kako se je mati po njem jokala! To si moreš lahko misliti. Pa sin Božji je materi prijazno rekel: »Ne jokaj se,« in mrtvemu truplu je rekel: »Vstani!« in takoj je bilo zopet živo in vstalo je. In sin Božji ga je materi peljal, in nepopisljivo se je veselila.« 
»Pa ljudje mu še niso verjeli, da je sin Božji, in da ga je nebeški oče na svet poslal. Niso ga mogli trpeti, ker jim je vedno pravil, da so hudobni in da se imajo poboljšati. Velik les so tedaj ravno tako zvezali, kakor je ta mali, ki ga tukaj v roki držim — križ se imenuje, in potem so žeblje, ki so bili nekako trnju podobni, pa veliko večji in terji, skozi njegove roke in noge zavrtali in so ga po tem z razpetimi rokami na križ pribili. Kri je iz njega vrela in umreti je mogel. Oni pa so se še smejali in zasmehovali so ga. Pa vendar ni ne enega človeka razžalil, in vsem je le vse dobro želel in vsem je pomagal, ki so pri njem pomoči iskali!« 
»O hudobni, hudobni, zanikrni ljudje!« je rekel Boleslav. »Ali je pa to trpel nebeški oče in ali ni strel vanje spustil? Jes bi bil, ko bi bil na njegovim mestu, vse pobil!« 
»Ljubo dete!« je rekla mati! »sin je zanje k očetu molil: »Oče!« je rekel, »odpusti jim; nevejo, kaj delajo!« In kaj še, umrl je iz ljubezni do ljudi, iz ljubezni do vseh ljudi, tudi iz ljubezni do tistih hudobnežev. To je bilo tako potrebno, ljubo dete, drugače bi ne bil nihče v nebesa prišel, in ti in jes tudi ne. Tudi iz ljubezni do naju je dal svoje življenje!« 
Dobri fantek je nepremakljivo sedel in vse na tanko poslušal, bistre solze so se mu po rdečih licih vlile. Zakaj ker je to prvikrat slišal, ga je nepopisljivo poprijelo. »O dobri, dobri sin Božji!« je rekel in s srnino, v katero je bil zavit, si je solze brisal. »Ali je pa zdaj tudi v nebesih?« 
»Kaj pa da, ljubo dete,« je rekla mati, »njegovo truplo je res mrtvo obležalo. V skalo so ga položili, ki je bila tej enaka, v kateri midva prebivala, in velik kamen so prednjo zavalili. Pa le pomisli, preden je bil tretji dan, je zopet živ iz nje prišel. Nekoliko ljudi vendar ni bilo tako hudobnih, kakor drugi. Poslušali so ga in poboljšali so se. Ti so ga prav radi imeli in močno so njegovo smrt objokovali. K tem je zdaj šel. O, to jim je bilo veliko veselje, ga zopet videti. Pa rekel jim je, da gre zdaj zopet k svojemu očetu domov v nebesa. Vsi so zavoljo tega silno žaljevali. On jim je pa rekel: »Ne jokajte se in mirnega srca bodite! Glejte, gori, kjer moj oče stanuje, je prostora dovolj za vas. Tje grem zdaj, in pripravil vam bom tam stanovanje. Storite le, kar sem ukazal, in vsi boste tja prišli, kjer sem jes. Zopet vas bom videl in po tem bo vaše veselje popolno, in nihče vam ga ne bo mogel vzeti. Pa tudi na zemlji bom še; ako ravno me nihče ne bo videl, bom vendar zmeraj nevidljivo pri vas do konca sveta. »Blagoslovil jih je še in pričo njih se je višej in višej v nebesa vzdigoval, dokler jim ga je svetel oblak zakril.« 
»O to je moglo lepo biti!« je rekel Boleslav. »Ali pa zdaj tudi že ve za naju? Ali ve, da sva v tej puščavi, in ali ga bova kdaj v nebesih videla?« 
»Kaj pa da!« je odgovorila mati. »Povsod naju vidi, in kjer sva koli, je on pri nama, in naju ljubi, nama daje dobre misli v srce, in nama pripomore, da sva prav dobra. Zakaj, glej moje ljubo dete! ti si zdaj dober fantek, in si mi že veliko veselja storil. Pa prav in ves dober vendar še nisi. Pa to lahko, ako le nekoliko nase paziš, na sebi vidiš vsaki čas. Glej, ti bi gotovo ne bil tako za ljudi molil, kakor sin Božji, ko bi te bili morili. Sej si ravno zdaj rekel, da bi bil vse pobil, ko bi ti bilo le mogoče bilo. Tukaj že vidiš, da še nisi tako dober, in da še nimaš take ljubezni, kakor sin Božji. In tako dobri in milostni moramo vsi biti, kakor je on, če hočemo njemu in njegovemu nebeškemu očetu dopasti in v nebesa priti. In v tem, da bomo tako dobri in milostni, kakor on, nam hoče sin Božji pomagati. Za to je na svet prišel, in za nas na križu umrl.« 
»In zdaj, ljubi Boleslav, umeš, zakaj ta mali križ vedno v roki držim. Ljubezni onega naju opominja, ki je za naju na križu trpel in umrl! Opominja naju, da moramo tudi mi ljudje s trpljenjem in smrtjo, kar se tudi križ imenuje, v nebesa priti. In za to nam je to prosto znamenje tako ljubo in drago!« 
»Oh, ljubo dete;« je dalje govorila ga s solznimi očmi pogledajoč, »nič nimam, kar bi ti v spomin dala, kakor ta revni les. Pa kadar bom že mrtva, ga vzemi iz mojih, mrzlih, strjenih rok in hrani ga. Ne sramuj se, ljubi sin, kadar boš odrastel in bogat, ta revni spomin svoje matere na najbolji kraj svojega prihodnjega krasnega stanovanja postaviti! Zmisli se, kadar koli ga zagledaš, nanj, ki je z ljubezni do tebe na križu umrl, in na svojo mater, ki zdaj s tem križem v rokah umira! Skleni vselej, pobožno in dobro, čisto in nedolžno živeti, ljudi ljubiti, jim dobro delati in zelo zanje umreti, ako jim je to koristno in ako bi tudi previdel, da bi ti nikoli hvaležni bili ne utegnili! O, če pri pogledu v ta križ vse to skleneš in tudi storiš, — ti bo mala dedina (rbshina) po tvoji materi več vredna, kakor vsa velika dedina,ki jo imaš po svojim očetu pričakovati!« 
Od dolgega govorjenja je bila Genovefa, tako oslabela, da je zopet dolgo počivati in molčati mogla. 
»Oh,« je spet jela za nekoliko časa, »da bi le srečen do svojega očeta prišel; zakaj pot tjakaj skozi grozovito puščavo, skozi gosti, zaraščeni, temni gozd, čez strme skale in globoke prepade, je tebi ubogemu, slabimu otroku res trda, dolga in nevarna. Pa Bog ti bo še pomagal, da boš k svojemu očetu, katerega ti je tu na zemlji dal, srečno prišel, kakor nam tudi skozi veliko bolj nevarno puščavo življenja pomaga, da bi k njemu, k pravemu in edinemu očetu nebeškemu srečno prišli in njegovo obličje gledali! Ne pozabi tudi kake dve buči polne mleka s seboj vzeti, da napoti ne omagaš. Vzemi tudi tisto gorjačo tam, da se boš divjim zverinam branil. Kdor v Boga zaupa, srečno po kačah in gadih hodi, in leve in zmaje z nogami tare.« 
Ko se je jelo mračiti, ji je prav slabo prihajalo. Tako težko je sopla, da si je vroče potila. Vso svojo moč je zbrala in na svoji mahovi postelji se sklenilski je fantka, ki je ravno zraven nje sedel, ostro in milo pogledala, ter s trdnim glasom dejala, da se je ustrašil: »Boleslav, poklekni, da te še oblagoslovim, kakor so tudi moja mati mene oblagoslovili, preden sem se od njih ločila. Mislim, da je moja poslednja ura blizu!« Ubogi fantek je ihtijoč pokleknil, svoj mili obraz k tlom priklonil, ter svoje majhne, trepeče ročice pobožno vzdignil. Genovefa je svojo roko na njegovo kodrasto glavo položila in z globoko ganjenim glasom dejala: »Bog te oblagri, moj sin, in Jezus Kristus bodi s teboj, in njegov Duh naj te vodi in vlada, da boš dober človek in nikoli, prav nikoli kaj hudega ne storiš, in da te bom v nebesih zopet videti mogla!« Zaznaminjala ga je še s svetim križem, objela in kušnila, rekoč: »O Boleslav! ko boš zdaj med ljudi prišel in njih hude zgleda videl, se nikar ne spridi! Kadar boš v časti in v bogastvu živel, ne pozabi svoje uboge matere! Oh, če boš te moje ljubezni do tebe in teh mojih solz in mojih poslednjih besed, besed svoje umirajoče matere kdaj pozabil, in se spridil; boš na unim svetu večno od mene ločen! O, Boleslav, ostani dober!« — 
Dalje ni mogla več govoriti; na svojo posteljo je nazaj padla in oči stisnila, in Boleslav ni vedel, ali le spi ali je že res mrtva! Jokajoč in ihtijoč je zraven nje pokleknil in vedno molil: »O Bog, ne daj ji umreti. O Jezus Kristus! zbudi mi zopet mojo ljubo mater.« —— 
Štirnajsto poglavje. 
Vojnomirovo žalovanje po Genovefi. 
Grof Vojnomir je takrat, ko je po Golovi tožbi, od prve jeze vnet, nesrečno obsojenje Genovefe v smrt podpisal, v svojim bojnim šotoru zavoljo prejete rane bolan ležal. Njegov stari bojni tovareš in konjenik, Volk z imenom, je bil ravno več milj daleč od tabora; s svojimi konjeniki je vosek klanec med gorami varoval. Ko se je bil vrnil in v šotor grofa stopil, po zdravju svojega gospoda poprašat, mu je grof takoj vse povedal, kar se je ta čas zgodilo. Stari, pošteni služabnik se je ustrašil, da je obledel in rekel: »O ljubi gospod, kaj ste storili? Vaša gospa je gotovo nedolžna; svojo staro, sivo glavo zastavim. Tako pobožna duša, tako dobro zrejena hči se ne spridi tako kmalu. Verjemite mi to, po izkušnji govorim. Pa vaš Golo je zarobljen zanikrnik! Ne zamerite svojemu služabniku zavoljo te besede. Dobro vem, da se je s svojim prilizovanjem globoko v vaše srce ugnezditi znal. Pa verjemiti mi saj, kdor vas vedno hvali in vam vedno pravi, da imate prav, ta je vaš neprijatel. Iz srca vas zaničuje in le svoje koristi (dobička) išče. Kdor vam resnico tudi takrat pove, kadar je ne slišite radi, je vaš prijatelj. Poslušajte me tedaj, ljubi gospod in v tej priči svojo obsodbo prekličite! Bog se usmili! Kam je prišel moj dobri gospod! Naj manjšega svojih služabnikov brez izpraševanja obsoditi bi se vam naj večji pregreha zdela — zdaj ste pa še svojo pobožno gospo brez vsega izpraševanja obsodili! O zaterite že vendar kdaj svojo nesrečno, prenaglo jezo! Vedno ste se mogli pred ali potlej zavoljo svoje jezo kazati, zdaj pa — bojim se, bojim se, — je velike nesreče kriva.« 
Grof je spoznal, da se je prehitel, pa je vendar zmeraj še dvomil, kdo da je kriv, Genovefa ali njegov ljubček Golo. Zakaj Golovo pismo je bilo tako umetno iz laži stkano, in posel (pot) katerega si bil je Golo za svoje naročilo odbral, je bil tako premeden goluf in znal je vse s takim zazdevanjem poštenosti poterjati, da je sumni grof ves oslepljen bil. Med tem je še tisto uro zvestega posla Golu poslal s poveljem, da ima njegovo gospo Genovefo do njegovega prihoda v njeni sobi (zimru) varovati, pa ji nič žalega ne storiti in ji vsega obilno po njeni volji podati. Svojega naj boljega konja je poslu dal in zazugal mu je, na vso moč hiteti. Tudi mu je obljubil veliko zlata, če bo še ob pravim času na Vojnomirovo prišel, in mu od ondi po volji odgovor prinesel. 
Tačas, ko je bil posel na poti, je grof dan na dan bolj otožen prihajal. V tej uri se mu je zdelo, da je Genovefa nedolžna, v drugi je zopet mislil, da je nemogoče, da bi ga bil Golo, kateremu je bil toliko dobrega storil, tako nalagati mogel. Tako je bilo njegovo srce neprenehoma od negotovosti in strupenih dvomb (zvibljanj) žgano. Po desetkrat na dan je svojega zvestega Volka gledati poslal, ali še posel ne pride nazaj, in cele noči se je spanje njegovih oči ogibalo. Posel pride nazaj in sporoči, da je bila Genovefa s svojim otrokom skrivno v gozdu umorjena, kakor je bil grof ukazal. Dobremu grofu se ni drugače zdelo, kakor da bi bila njemu samemu smrtna sodba stekla in mama (mutasta) žalost ga je obšla. Stari pošteni Volk je šel ven, in je glasno vzdihoval in grofovi konjeniki, ki so bili vsi pred njegovim šotorom zbrani, so preklinjali in žugali, Gola, kadar domov pridejo, na drobne kose razsekati. 
Grof je ležal let' in dan zavoljo rane bolan; zakaj nespokoj in grizeči črv njegovega srca sta ozdravljenje zavirala. Koj, ko je ozdravel, je prosil, domov iti. Ko so bili Zamorci že premagani in se jih več ni bilo bati, ga je kralj domov spustil. S svojim zvestim Volkam in s svojimi hrabrimi junaki se je tedaj takoj na pot podal in proti dragi domačiji odjezdil. 
Nekega večera pozno je prvo vas svojega graščinstva dosegel. Dobri ljudje, možje, žene in otroci so prišli vsi kmalu iz svojih koč in so glasno vzdihovali: »O dobri, milostljivi gospod! Oh, strašna nesreča! Oh, dobra grofinja! Oh zanikrni Golo!« Grof s konja stopi, vse prijazno pozdravi, jim roko poda in vse izprašuje, kaj se je ta čas, ko je bil na vojski, doma zgodilo. Pa le vse dobro je od Genovefe slišal in od Gola vse hudo. 
Nevoljen in s prestrašenim srcem je dalje jezdaril, da bi še tisto noč na Vojnomirovo prišel. Že od daleč je vse grajske okna razsvetljene videl. Ko je bližje prišel in proti gradu po hribu jezdaril, je šumečo muziko zaslišal. Golo je ravno s svojo drhalijo vesel obed imel. Gotovo se je nadejal, da bo grof zavoljo svoje hude rane umrl. Gospoda celega graščinstva se je tedaj še mislil in z vednim razveseljevanjem in veselim razgrajenjem je skušal svojo hudo vest omamiti. Pa ko je tako pri obilni mizi v kotu sedel, je marsikateri služabnikov, ki so jedi na mizo nosili, skrivaj drugemu rekel: »Ti, če naš dobri grof usmerje, jo bo sveti Golo v teh nepokojnih časih, še zvil, da bo naš gospod. Pa jes bi ne hotel v njegovi koži biti. Le poglej, kako nepokojno sedi!« — »Prav imaš!« je drugi rekel, »nič pravega veselja nima, in nič se mu ne prileže. Ravno tako tam sedi, kakor ubogi grešnik pri svojim poslednjim obedu. Ne tel bi v njegovi koži tičati, in plačila, ki ga bo na unim svetu prejel, z njim deliti.« 
Ko je grof do grajskih vrat prišel, je ukazal zatrobiti v znamenje svojega prihoda. Čuvaj v stolpo jim je s trobento odgovoril. Golo in vsi njegovi gostje so od stolov skočili in beseda: »grof! grof!« se je po celim gradu razlegala. Golo, ki bi bil brže smrt, kakor grofa pričakoval, je urno doli hitel in je grofu, ki je ravno s konja stopal, ves ponižen konja držal. Grof ga je dolgo ostro in trdno gledal, brez da bi bil besedo govoril, in Golo je tako bled in v trepetu tam stal, kakor hudodelnik pred svojim sodnikom. Njegova huda vest mu je očitno iz plašnih oči gledala in vsa nesrečna zgodba mu je stala z velikimi črkami na obrazu zapisana. S slabimi, trepečimi stopnjami je šel pred svojim gospodom po stopnicah, in njegova trepeča roka je komaj gorečo bakljo držala. Grof v celim gradu ni drugega videl, kakor potrato in dobro življenje, nerodnost in zmešnjavo. Povsod so ga tuji, ustrašeni obrazi srečevali, in malo starih služabnikov, ki so bili še ostali, ga je s solznimi očmi pozdravljalo. Ko je v veliko orožnico stopil, je čelado in oklep na mizo položil, od Gola vse ključe od gradu terjal, in svojemu zvestimu Volku ukazal, dobro na grajske vrata paziti, da nihče ne pobegne, in služabnikom je zapovedal, njegovim trudnim vojakom dobro postreči, in molče je vsem z roko pomigal, da imajo ven iti. 
Na to je šel naj pred v sobo svoje gospe. Golo jo je bil takoj po Genovefinim vjetju zaklenil, in potem ni bil nič vanjo stopil več, ker mu huda vest tega ni pripustila. Vse je bilo še, kakor tisto jutro, ko je Genovefa iz nje šla. Tam je njeni rom za štepanje stal, v katerim je bil venec pol dodelan z biserov narejen in z napisom: »Vojnomiru se vrnivšemu junaku njegova zvesta Genovefa?« Tam je še njena harsa stala nad bukvami, ki so bile polne nedolžnih pobožnih pesem, katerih je več sama na pričujočnost svojega moža zložila. Več nastavkov od pisem nanj, polnih pobožnih, blagih misel, polnih ljubezni in svestosti je našel, katerih pa nobenega ni v roko prijel. Pisala je v njih, kako vsaki dan zanj moli, da bi ga Bog zdravega iz krvavih bojev domov pripeljal; kako se veseli, mu s sinom ali s hčerko na proti priti; kako zanj skrbi, in se po njem joka, in kako ji njegovo molčanje toliko noči brez spanja uzrokuje. Zakaj kakor Golo nobenega pisma od nje grofu ni poslal, tako je tudi vse pisma, ki jih je grof njej pisal, ujel. Prestrašen grof je še o polnoči s prekrižanima rokama in poln tihe bolečine sedel, in še videl ni, da je še sveča dogorela, in da žuga ugasniti. Zdaj je Brta, zvesta deklica, prišla in mu je pismo prinesla, katero je Genovefa v ječi pisala; vrvico biserov mu je pokazala, katere je takoj spoznal in z bridkim jokam mu je povedala, koliko dobrega ji je Genovefa v bolezni storila; takoj je v noči, preden je bila v smrt peljana, rekla, in kar je še od njene zgodbe vedela. Grofova tiha žalost se je zdaj v solze omečila. Vse to, zlasti pa pismo, mu je bilo živa priča od Genovefine nedolžnosti. Tako močno se je jokal, da ni nič videl in da so solze vse Genovefino pismo premočile. Vedno je klical: »Bog! O, Bog! O Genovefa! — in tebe, tebe sem mogel umoriti! Tebe in svojega sinu! O, jes naj nesrečnejši izmed vseh ljudi!« — in njegov zvesti Volk, ki je na njegovo vzdihovanje prihitel, ga je skušal utolažiti, pa zastonj. 
Ko je grof že dolgo jokal, je, ko bi bil trenil, vstal; svoj meč je hotel imeti in Gola bridko umoriti. Volk mu je branil in ga opominjal, tudi Gola ne brez izpraševanja obsoditi. Za to rej je ukazal grof, Gola še to noč prijeti, ga v železje in spone vkleniti in ga v ravno tisto ječo vreči, v kateri je Genovefa toliko časa koprnela. Tudi vse tiste, ki so bili z Golom, je ukazal do pravega časa zapreti. Vojaki so to z veseljem storili. Drugo jutro je grof zapovedal, Gola pripeljati. Preden so ga pripeljali, je še enkrat Genovefino pismo prebral. Besede: »Odpusti mu, kakor mu jes odpustim;—zavoljo mene se nima ne kapljice krvi preliti!« so mogočno njegovo srce poprijele. Ko so Gola pripeljali, ga je grof z objokanimi očmi milo pogledal s krotkim glasom rekoč: »Golo, kaj sem ti storil, da si mi tako žalost napravil? Kaj ti je moja žena — kaj ti je moj sin naredil, da si ju umoril! Reven paglovec si prišel na ta grad in si mnogo dobrot užil — zakaj mi tako vračaš?« — Golo je mislil, da bo grof razgrajal in se grozil. To nenadejana milost mu je srce prebodla. Glasno je zajokal in rekel: »Oh, nesrečna strast me je oslepila! Vaša gospa je brez krivice kakor angel v nebesih — jes sem bil hudoba, ki jo je hotela zapeljati. Ker me ni vslišala, sem zdivjal, in sem se hotel maščevati pa tudi svoje življenje obvarovati. Bal sem se, da me boste, če vam resnico pove, umorili. Za to sem jo prehitel in jo po krivim zatožil.« Grofu je bila velika tolažba, da je bil sam Golo prisiljen, njeno nedolžnost skazati in mignil je z roko, ga zopet nazaj v ječo peljati; in svoj obraz je v belo ruto skril, jokal se je in svojo jezo v dno pekla preklinjal. 
Grof je bil doslej tako otožen, da se so za njegovo življenje bali. Njegova bolečina ga je včasih tako pekla, da bi bil kmalu znorel. Vsi sosedni vitezi, njegovi hrabri prijatelji, so prišli vkup, ga tolažit. Pa grof je tiho sedel in se ni dal potolažiti. Zmiraj je v Genovefini sobi sedel in nikamor dalje ni šel, kakor v kapelico v gradu. Njegova naj večji skrb je bila, Genovefini grob poiskati, da bi se na njem zjokati mogel, in da bi jo spodobno pokopati dal. Pa nihče ni za grob vedel; zakaj moža, ki sta jo bila v smrt peljala, sta kmalu po tem zginila in nihče ju več ni najti vedel. Grof je v cerkvi na Vojnomirovim spomin njene smrti lepo obhajati ukazal. On in njegovi služabniki in vsi vitezi iz okoliščine s svojimi ženami so prišli z veliko žalostjo, in tudi tolika množica ljudstva se je nabrala, da je komaj desetica njih v cerkev iti mogla. Grof je dal obilni milodar (almošno) ubogim deliti in svoji gospej v cerkvi lepo znamenje narediti z zlatim napisom, ki bi njeno žalostno zgodbo tudi še mlajšim praviti imel. 
Petnajsto poglavje. 
Grof Vojnomir zopet svojo Genovefo najde. 
Leta so pretekle, preden se je grof Vojnomir pregovoriti dal, zopet iz svojega gradu iti. Pa potlej še so ga mogli njegovi prijatelji, vitezi in zvesti Volk tako rekoč siliti, in si vse prizadeti, če so ga le nekoliko razveseliti hoteli. Ta je pripravil veliko obed in kak umeten strunar je mogel zabrenkati in tolašne pesmi peti. Drugi je napravil viteške igre, streljanje z lokam i. t. d. Tretji ga je na lov povabil. To poslednje razveseljevanje, katero je grof še z mladega ljubil, je bilo še naj bolj pripravno, mu otožnost preganjati. Ko so vitezi to videli, so mnogokrat, zdaj jelena in divje merjasce, zdaj volkove in medvede, katerih je bilo takrat na Nemškim še veliko, streljali, in grof je mogel z njimi na lov hoditi. Na Volkovo prigovarjanje je tedaj tudi on nekdaj veliko lovščino napovedal, in vse viteze je prosil z njem iti. Konec zime je bilo, in prvi jasni dan, ko bo zopet sneg padel, je bil odločen. Dan je prišel in takoj, ko se je zasorilo, je šel grof od vseh žlahtnih vitezov iz okoliščine in od velike drhali služabnikov spremljen na lov. Vsi so jezdarili in še množica ljudi z obtovorjenimi konji, mezgi, in Iovskimi pesmi je šla z njimi. Rogovi so veselo po gozdu bučali. Mnogo jelenov in divjih merjascev je bilo postriljenih. Tudi grof je prišel kmalu do divjačine. Na konju jo za njo udari. Zver čez strmo skalovje in po grmovju in trnju beži in se poslednjič — v Genovefino votlino skrije. Zakaj ravno tista zvesta košuta je bila, katere mleko sta Genovefa in njeni sin že tako dolgo uživala. 
Grof je konja k hvoji privezal in zver po snegu sledivši pride v votlino. Vanjo je pogledal in ves začuden zagleda zad v votlini s-hujšano človeško podobo z zidobledem obličjem. Genovefa je bila. Hudo bolezen je bila sicer prestala, pa vendar je bila še tako slaba in brez vse moči, da bi v tej puščavi nikoli ne bila ozdravela, temveč vsak teden je smrti pričakovala. 
»Če si človek« je zavpil grof v votlino, »pridi ven na svetlo!« Genovefa je prišla v ovčji koži zavita, pleča so ji dolgi zlatenkasti lasje zakrivali; goloroka in bosa — vsa premrazena in bleda kakor umirajoča je bila. »Kdo si?« je rekel grof, nemalo prestrašen nazaj stopivši, »in kako tu sem prideš?« Zakaj nič več je ni poznal. Ona ga je pa o prvim pogledu spoznala. 
»Vojnomir!« je rekla s slabim glasom. »Tvoja žena Genovefa sem, ki si jo v smrt obsodil. Pa, Bog ve, da sem nedolžna!« 
Grofu se ni drugače zdelo, kakor da je vanj treščilo. Več ni vedel, če se mu sanja ali če bdi, ker je v svoji otožnosti večkrat brez vseh čutljejev bil in ker se je zdaj v tej grozni dolini daleč v gozdu, daleč od vseh svojih ljudi znajdel, je mislil, da je Genovefin duh pred njim. 
»O, ti zveličani duh moje Genovefe!« je glasno zavpil, »zakaj nazaj hodiš, me moje krvave sramote tožit? Ali so te morda na tem mestu umorili in ali so morda tvoje truplo v tej votlini zakopali? Oh, taka je, in tvoje truplo se v grobu obrača, ker na zemljo stopim, katero sem s tvojo krvjo vrudečil in tvoj duh se grozi, ker se tvoj morilec tvojemu mirnemu pokopališču bliža! O vrni, vrni se, zveličani duh! Moja vest me že dovolj peče! Verni se nazaj v stanovanje miru in moli zame ubogega moža, ki nima na zemlji nikjer več miru! Ali se mi pa ne prikaži v tako žalostnim stanu — prikaži se mi izveličanega angela in povej mi, da mi odpustiš!« 
»Vojnomir!« je rekla Genovefa jokajoč, »ljubi mož! Nisim ne duh! Res sem tvoja žena — tvoja Genovefa! Še živim. Dobra moža, ki sta me imela umoriti, sta mi prizanesla!« 
Grof je bil pa še od strahu in groze ves omamljen. Tema se mu je pred očmi delala in ne besede ni slišal. Še zmeraj jo je strmo gledal in zmeraj je še mislil duha videti. Genovefa ga je prijazno za roko prijela. Pa on jo je izmaknil in s plahim glasom rekel: »O, pusti me! pusti me! Tvoja roka je mrzla ko led. Pa le me vleci s svojo smrtno roko za seboj v grob! Zakaj življenje mi je gnusobno in smrt je zame naj bolje!« 
Genovefa je še enkrat rekla: »Vojnomir! Ljubi dragi mož!« in tako milostno in prijazno ga je pogledala, kakor nebeški angel. »Ali ne poznaš več svoje Genovefe? Glej, jes sem resnično jes! Le dobro me poglej! Pošlataj mojo roko! Poglej le prstan nanju, ki si mi ga ti dal — O Bog! reši ga iz tega strašnega domišljevanja!« 
Za dolgo časa se je vendar iz svoje groze zbrihtal, kakor da bi se bil iz težkega spanja izbudil. »Res je, ti si!« pravi in skesan prednjo na kolena pade. Njegove oči so bile dolgo v njeno s-hujšano podobo vprite — in dolgo nemogel pregovoriti. Poslednjič se mu je potok solz vlil: »Ti tedaj,« je rekel, »ti si moja žena! Ti Genovefa! V taki revščini! In od mene vanjo pripravljena. O, jes nisem več vreden, da me zemlja nosi! Jes ne smem svojih oči k tebi povzdigniti! O, ali mi moreš odpustiti?« 
Genovefa mu je s solzami odgovorila: »O Vojnomir! nikoli nisem bila nate jezna! Sej sem vedela, da si bil golufan. O, vstani in daj se objeti, glej, saj se od veselja jokam, da te zopet vidim.« 
Grof se je pa še le komaj upal, jo pogledati. »Kaj? ti mi nič ne očitaš!« ji je rekel: »In še žal besede mi ne rečeš? O, ti nebeški angel — ti mila nebeška duša! O, kaj sem storil, da sem te tako hudo — hudo razžalil!« Genovefa je rekla: »Bodi že vendar upokojen, Vojnomir! misli si, da je vse Bog tako naklonil. On je tako hotel. Dobro je bilo, da sem v to puščavo prišla; bogastvo in velikost bi me bile morebiti spridile — v puščavi pa sem Boga in nebo našla!« 
Med tem, ko je še govorila, je Boleslav prišel. Nič ko srnino je imel okrog sebe in bos je po snegu hodil, ki je po nekaterih krajih dolinice že debel bil. Pod pazduho je imel nekaj opresnih še mokrih zelišč, ki jih je bil ravno v viru natrgal, in v rokah je korenino držal in jo ravno jedel. 
Ko je fantek grofa v krasnim viteškim oblačilu, z visokim pripognjenim pram na čeladi (Helm) zagledal, se je ustrašil, obstal in glasno zavpil: »Mati, kdo je to? Ali je ta morda tudi kdo od hudobnih ljudi? ali vas hoče umoriti? Ne jokajte se!« je rekel in k materi je skočil. »Nič vam ne pustim storiti. Raji naj mene umori, kakor da bi vam kaj žalega storil.« 
Genovefa je prijazno rekla: »Ljubi sin, ne boj se! Poglej ga vsaj in kušni mu roko. Nič ti ne bo storil. Tvoj ljubi, mili oče so! Glej, jokajo se nad nanjo revščino! Bog jih je poslal, da naju rešijo in seboj domov vzamejo!« 
Fant se ozre in ga pogleda. S svojimi kodrastimi, črnimi lasmi, žlahtnim čelom, velikimi očmi, lepo zakrivljenim nosom in z lepimi ustmi je bil živa grofova podoba. Ko je grof brihtnega, cvetečega fanta v tej revni obleki zagledal, je še huje zajokal, fanta na roko vzel, ga kuševal ter rekel: »O moj sin! o moj sin!« in z ganjenim srcem je proti nebu pogledal, z drugo roko je Genovefo objel in iz globočine svoje duše rekel: »O Bog, te sreče je preveč mojemu ubogemu srcu, da čez vse moje upanje in misli ob enim tukaj svoje ljubo dete prvič vidim in svojo ženo, kakor od smrti nazaj dano zopet vidim!« In Genovefa je trdno roke sklenila in pobožno v nebo pogledajoč rekla: »Res je, o Bog! Ti si neskončno bogat v dareh in veš človeškemu srcu v eni uri težave mnogih let obilno plačati! Tebi bodi hvala!« In fantek, ki je svoje starše tako srčno moliti videl, je brez povelja svoje ročice povzdignil in besede svoje matere ponovil: »Ljubi Bog! Tebi bodi hvala!« In vsi trije so še dolgo nepremakljivo in molče v tej postavi ostali in le njih srca so k Bogu govorile, česar nobeno srce ne zamore izgovoriti. 
Čez dolgo je Genovefa začela: »Ali moji starši še živijo? Ali se jim dobro v starosti godi? Ali vejo, da sem nedolžna? Oh, sedem let že me mrtvo obžalujejo, in sedem let že nisem nič od njih slišala!« Grof je rekel: »Živijo, dobro jim gre in vejo, da si nedolžna. In če je mogoče, bom še v tej uri koga z veselim poročilom k njim poslal, da si zopet najdena.« Genovefa je vnovič svoje roke povzdignila in z veselim ganjenjem v nebo pogledala s solzami hvaležnosti, rekoč: »Bodi tedaj zahvalen, o Bog! Ti si mojo molitev uslišal in naj skrivnejši želje mojega srca izpolnil in mi tudi še to dodelil, kar sem si komaj želeti upala. Mojega moža si iz vojske nazaj pripeljal, mojo nedolžnost si razodel, mene si vseh nadlog, ječe in smrti rešil. — Srečno uro si mi odločil, da sem svoje ljubo dete njegovemu očetu pokazati mogla in zdaj mi hočeš še moje starše pokazati. Ti si čista ljubezen!« 
Po tem je Genovefa svojega moža v votlino peljala. Zakaj bosa ni mogla več na snegu prestati. Pripognjen je grof v nizko votlino stopil, in ko je v njej črno steno in mali z maham poraščen križ in kamen pred njim, ki je še od Genovefinega klečanja zglajen bil, in posteljo z mahu in torila iz buč in bičji jerbasiček, kar je bilo vsa njena sprava, pregledoval in se zraven Genovefe usedel in fantička na roko vzel, in ko je tudi iz votline na strme skale in črne še snežene hvoje pogledal, so se mu vnovič solze vlile. »O Genovefa!« je rekel, »po kakšnim čudu vsegamogočnosti te je Bog v tej puščavi ohranil? Ali ti je angela iz nebes pošiljal, te živit? Oh« je dalje žalostno govoril, »sedem dolgih let — brez grižljaja kruha, brez ognja po zimi, brez postelje, brez vse obleke, bosa v debelim snegu — vojvoška hči, ki je iz srebrnih in z zlatih posod jedla, ki je v bagoru (Purpur) in svili (šida) zrastla, katero je komaj mrzel vetriček popihljati smel; in vendar, v skrbeh in nadlogah s-hujšana, me še ljubiš — ti zvesta, mila duša! O, koliko so vendar dobri ljudje vredni!« 
Genovefa je urno besedo poprijela in z angelsko jasnostjo v svojim bledem obličju se smehljaje rekla: »Molči vendar in ne govori besede več, ljubi mož! Bog ve, da sem tudi veliko veselja v tej puščavi imela; ali ni v kraljevih hišah nič nadlog, in ali si ti manj trpel, kakor jes? Nemisli na to dalje,« je rekla, da bi njegove misli na kaj drugega napeljala — »in poglej za to svojega sina. Glej, njegove lica se žarijo, kakor bagor. Ob prosti reji in v božjim prostim zraku je zdrav in trden zrastel. V našim gradu bi se bil morebiti zmehčal, in bled bi bil in reven kakor otroci mnogih imenitnih ljudi. Za to se veleli in zahvali Boga!« 
Zdaj mu je povedala, kako čudno je Bog njo in njenega sinu ohranil od tistega časa, ko je košuta v prvič v votlino prišla, do tistihmal, ko je dobra zver od grofa preganjana tjakaj pribežala. Grof je vse svesto poslušal in poslednjič je ganjen rekel: »Bog vse čudno obrača in neskončno bogat je v sredstvih (Mittel), svoje ljudi oteti. O, ne pozabi nikoli, ljubi moj sin; ko si še majhen otrok bil; ko so te tvoj oče zavrgli; ko ti tudi mati niso več pomagati mogli, in ko bi bilo s teboj mogli pomanjkanja poginiti: je Bog tebe in njih s to dobro zverjo od smrtne lakote rešil. In ko je bla reva tvoje matere vrha dorastla, ko so imeli omagati, in ko bi bil ti ubogi fant v tej strašni puščavi, polni derečih zverin, na poti k mojemu domov tudi blezo poginiti mogel, in ko bi mi človeške usta vanje revščine povedati ne bile mogle: mi je mogla tudi tista nema (mutasta) zver pot do vajnega stanovanje pokazati. Tako lahko in tako čudno zna Bog o pravim času pomagati. Zaupaj tedaj vanj vse svoje življenje!« 
Šestnajsto poglavje. 
Genovefini prihod na Vojnomirovo. 
Oče, sin in mali so šli zdaj zopet iz votline — in vsem so še solze ganjenja v očeh igrale. Zdaj grof, svoje ljudi skup klicaje, v svoj srebrni rog zatrobi, da se glasno bučenje po skalovju razlega. Fant, ki še v svojim življenju kaj tagega ni slišal, se je zelo veselil zavoljo tega, in takoj je hotel tudi on trobiti. Milostna mati se je jela smejati, ako ravno so ji solze oči zalivale. 
Na trobljenje roga so vitezi in grofovi služabniki z vseh strani na konjih in peš v kup hiteli. Vsi so ostrmeli, ko so bledo, s-hujšano gospo, katero je grof za roko držal, in lepega, ljubeznivega fanta, katerega je na roki imel, zagledali. Vsi so blizu stopili in jih obdali. Vsi so pohlevno in molče okrog stali, zakaj videli so, da so grofa, gospo in sina solze silile. Z ganjenim glasom je grof rekel: »Žlatni vitezi, in vi, moji zvesti služabniki, glejte, to je Genovefa, moja žena, in to je moj sin, Boleslav.« Na te besede so vsi od groze in čudenja zavpili, ta to, oni kaj drugega in stotere klicanja in vpraševanja so se zmešano slišale. »O, nebeški Bog! ali naša milostljiva grofinja? ali jih niso umorili? ali so od smrti vstali! Nak', to ni mogoče! Pa res je, ona je! O Bog, v kakšni revščini! Glejte le, kakšna je! Oh naš mili grofič; o lepi, mili fantek!« Od radosti in sožaljenja in novoželjnosti niso mogli jenjati izklicevati in vpraševati, vzdihovati in se glasno radovati. 
Grof jim je ob kratkim poglavitni del prigodbe povedal, in po tem je svojim ljudem mnogo zapovedoval. Dva njegovih, konjenikov sta mogla urno domov, po nosilo jezdariti, in napovedat, da bi vse na njeni prihod pripravilo; drugim je ukazal, takoj konje in mezge pripeljati in še drugim je zapovedal drv nanositi in na suhim kraju pod izspodkopano skalo zakuriti in jedi pripraviti. Grof je zdaj sam razvezal, kar so bli seboj prinesli, in je na tleh zraven ognjišča plahte razgrinjal. Svojo ženo je v škarlatast pozimsk plašč zavil in veliko tanko pečo ji je dal, da bi jo okrog glave zavila; po tem se je na razgrnjene plahte usedel. Vsi vitezi, ki so jo še poznali, so prišli po vrsti k njej, jo ponižno pozdravit in pokazali so ji srčno ganjeni svoje sožaljenje in svojo radost. Pred vsemi služabniki jo je pa zvesti Volk naj bolj videti in žnjo govoriti želel; komaj mu je bilo pričakati, da so jo vsi vitezi pozdravili. »Milostljiva gospa,« ji je dejal in njeno roko je s solzami oblil, »zdaj sem še le vesel, da mi niso Zamorci sive stare glave vzeli; rad hočem umreti, ker sem še to doživel!« Po tem je vzel fantka na roko, in ga je v obe lici kušnil ter rekel: »Bog te sprimi, milo dete! Ti si živa podoba svojega očeta! Bodi hraber in srčan, kakor so tvoj oče in tako krotak in mil, kakor so tvoja mati, in pobožen in dober, kakor oba!« Boleslav je bil od začetka boječ in sramežljiv zavoljo množice ljudi, med katerimi je na enkrat stal. S časam je pa priljudnejši in zgovornejši prihajal. Ker je mnogo reči v prvič v svojim življenju videl, je imel vedno kaj popraševati, in vsi, zlasti pa stari Volk, so se veselili umnih vprašanj in opomb brihtnega fanta, katere so bile res v časih prav premedene. Naj bolj se je fantek s prvega konjam čudil. Ravno tako se mu je godilo, kakor ljudstvom, ki so prvega konjenika videli; mislil je, da sta mož in konj skup zrašena. —»Oče,« je rekel, ali so to ljudje s štirimi nogami?« Ko so konjeniki s konj stopili in mu konja pripeljali, je vprašal: »Oče, kje ste pa te zverine ujeli? Tazih ni pri nama v gozdu.« Ko je konja bolj na tanko pregledoval in srebrno obilno pozlačeno brzdo zagledal, je rekel: »Aj, ali te zverine tudi zlato in srebro jejo?« Ko je ogenj hudo začel goreti, je vnovič ves zapanjen obstal in rekel: »Mati; ali so ljudje blisk iz nebes prinesli? ali ga jim je Bog dal?« »O,« je dalje govoril, ko je lepo svetlobo ognja ogledoval in dobrotljivo toploto čutil, »to je pač lep dar nebes! Jelite, mati, ko bi bila midva zanj vedela, bi bila tudi Boga zanj prosila? Tega bi bila v tej simi pač potrebovala.« Pri jedi mu je med vsem lepo sadje naj bolj dopadlo. Vzel je lepo, ko zlato rumenkasto in pasasto jabolko, in rekel je: »Oče, ali morebiti vi nikoli nimate zime, da imate tako lepo sadje? O, pri vas je gotovo dobro prebivati!« Komaj se je upal jesti. »Saj bi jih bilo škoda jesti!« je rekel. Po tem je kozarec dolgo prav dobro ogledoval: komaj se ga je dotakniti upal, po tem ga je dolgo trdno v rokah držal in poslednjič ves začuden reče: »Ali se ne stopi? Ali ni z ledu?« Ko je zvedel, iz koga je, je dejal: »O koliko lepih in čednih reči je vendar Bog ustvaril, ki so mi bilo čisto neznane!« Ni ga malo veselilo, ko je svojo mater in vse, ki so bili pri jedi, skozi steklo (glaž) videl. Ko je postrežnik srebrn plošček, prednj postavil, v katerim je svojo podobo zagledal, se je ustrašil; nazaj je stopil, po tem pa plašno za ploščicam tapal, fanta zagrabit, katerega je videti mislil. Reč mu je bila nezapopadljiva, zlasti pa se je čudil in veselil, da je, kadar je moder obraz naredil, tudi fant tako naredil, in da se mu je smehljajočemu tudi fant smehljal. Tako so imeli vsi nad fantkam stotero veselje, in ako sta ravno poprej neizštete solze prelivala, sta se vendar zdaj oče in mati srčno smejala, in tako močno in glasno so se tudi vitezi in vojaki smejali. 
Obed je bila komaj dokončana, je še sluga z Genovefinimi oblačili nazaj pridirjal. Genovefa je šla v votlino in je najprej na kolena padla, se Bogu za čudno rešenje zahvaliti, po tem se je v votlini preoblekla. Mali leseni križ je vzela v hvaležni spomin svojega trpljenja seboj in po grofovsko napravljena je zopet iz votline prišla. Med jedjo so hlapci, ker bi bili nosilo le po dolgih potih prinesti mogli, z lesa nosilo naredili. Grof je plahte čeznj razgrnil, Genovefo in Boleslava nanj posadil in tako so šli vsi proti domovini. Na pol pota so jim prišli z nosilom na proti, ki je bilo Genovefi bolj pripravno in z Boleslavam se je nanj usedla. Kmalo, ko so iz gozda prišli, jim je še množica ljudi na proti drla. Povest, da so žlahtno grofinjo zopet našli, se je bila kmalu po celim graščinstvu in okoli po sosednih krajih razširila. Kmetje so delo popustili; cepove so na kljuke obesili in vsak kolovrat se je vstavil. Cele vasi so bile prazne in nihče ni hotel doma ostati, razen bolnikov in njih postrežnikov. Vsi so svoje prazniške oblačila oblekli in so hiteli svojo blago grofinjo gledat. Občinski praznik je bil v celi deželi. Kolikor se je Genovefa svojemu gradu bližala, toliko večji je bila množica ljudi na poti. Vsi so jo s solzami in veselim ukanjem pozdravIjali. 
Med ljudmi, ki so jo srečevali, sta se tudi dva romarja s dolgimi romarskimi palicami prikazala in z mušeljni na svojih klobukih in romarskih plajših. Ta dva sta vsak na eno stran nosila stopila in pred Genovefa pokleknila. Tista moža sta bila, ki sta imela Genovefa umoriti. Oba, posebno Kunec, sta zdaj Genovefo odpuščanja prosila, da sta jo bila iz strahu pred Golom v puščavi v revščini pustila in da je nista njenim staršem na Brabanško peljala. Povedala sta po tem, da si kmalu pred Golom nista svojega življenja zvesta bila, in da sta v obljubljeno deželo romala; da sta se od ondi še le ondan nazaj vrnila in le skrivaj živela, in da sta se, brez da bi se bila komu razodela, razen domačim, po deželi potikala; da sta Genovefo že davno mrtvo mislila, in da sta se zavoljo tega pogovorila od te reči molčati, da bi Grofa vnovič ne žalila. »Oh,« sta dejala, »kako je bilo vendar mogoče, da niste mraza in lakote umrli, milostljiva grofinja, ali da vas niso divje zverine raztrgale. Mislila sva, vi in vaše ljubo dete ste še davno v hujša revi umrli, kakor ko bi bila vaju midva umorila.« Genovefa jima ukaže vstati, jima prijazno roko poda in reče: »Dobra moža! Vama se imam za Bogom naj pred zahvaliti, da s svojim otrokom še živim. Ti, ljubo dete,« je rekla Boleslavu, »se jima tudi zahvali. Glej to sta tista moža, ki sta te imela umoriti — ki sta pa Bogu bolj kakor ljudem pokorna bila. Jelita,« je dejala možama se s solznimi očmi smehljaje »zdaj se vendar le ne kesata, da sta nama takrat prizanesla?« »O Bog!« sta dejala oba, »takrat sva se zbudila, koliko sva storila, da sva vama življenje pustila. Zdaj pa še le vidiva, da to nič ni bilo, in da bi bila midva tudi svoje življenje dati imela, vaju rešit in vaju k vašim dobrim staršem na dom peljati.« Moža sta po tem pred grofa pokleknila in sta tudi njega odpuščanja prosila in se mu za usmiljenje zahvalila, katero je nad njunima ženama in otroci skazoval. Zakaj začudila sta se ko sta zvedela, kako blagosrčno ju je Genovefa v svojim poslednjim listu grofu priporočevala, in kako očetovsko je grof, da bi pobožno prošnjo svoje gospe izpolnil, za nju žene in otroke skrbel. Rekel jima je: »Nisim vedel, da sta se moje žene in otroka usmilila in da sta jima življenje pustila, pa ker sem se vanjih žena in otrok usmilil, se je po meni, brez da bi bil vedel, nad vama gospodova beseda izšla: »Kdor je usmiljen bo tudi usmiljenje dosegel.« Pojdita, tudi zanaprej hočem za vanje žene in otroke skrbeti. Oba sta vstala in nosilo spremila. Na poti je Hajnec Kuncu rekel: »Ali vidiš zdaj, da je resnično, kar sem ti rekel: Pri dobrim delu se ni nič bati, če se ravno v časih nevarno zdi. Zakaj danas ali jutri vendar dober sad prinese.« 
V tej priči, ko se je Genovefa iz nekega majhnega gozda, skozi katerega so šli, prikazala in Vojnomirovo zagledala — so na Vojnomirovim zvonovi zapeli, in ljudem so se še obilnejši solze vlile. Ljudstvo je to napravilo, brez da bi mu bil kdo ukazal, in le pričakovalo je, da bi bili Genovefo od daleč zagledali. Pod Vojnomirovim ni bilo mogoče ljudstva pregledati in ves prostor je bil, tako rekoč, obležen. Ljudje so pokraj ceste na drevje plesali, in na Vojnomirovim so bile vse okna z ljudmi natlačene, in kodar so mimo šli, so bile že strehe polno ljudi. Zakaj vsi so hoteli svojo drago grofinjo, katero so še davno mrtvo mislili, tak blizu, kolikor je bilo mogoče, videti. Odprli so tedaj nosilo, katero sta dva mesega nesla, da so vsi grofinjo videti mogli. Vsih ljudi oči so bile vanjo vprite, ljudstvo je tako glasno ukanje zagnalo, da se je zvonjenje le malo slišalo. Genovefa je pa, kakor zgol pobožnost, sedela in oči zavoljo časti, katero so ji skazovali, na tla obračala. Sinu je imela v naročju. Ta je bil še v srnini oblečen in križek iz votline je v rokah držal. Na desni strani zraven nosila je grof jezdaril in na levi je šel zvesti Volk. Romarja sta jo spremljala in košuta je za njimi, kakor krotak pes skakljala. Vitezov in grofovih postrešnikov je nekaj pred nosilom, nekaj pa za njim jezdarilo. 
Ko so se tako po časi med ljudmi dalje premikali, so nekateri rekli: »Oh, naša mila, milostljiva gospa! Kako bleda in pobožna je. Taka je mogla tudi Marija pod križem biti!« Drugi so rekli: »Glejte le lepega fanta! Ravno tak je v svoji srnini in s križem v roki, kakor malega Janeza v puščavi izobražujejo.« In še drugi so dejali: »Glejte, glejte košute! še neumne zverine ljubijo našo pobožno, dobro grofinjo!« Marsikatera mati je rekla svojemu otroku, ki ga je na rokah držala, da bi mu milostljivo grofinjo pokazala: »Glej, ta je tista gospa, od katere sem ti tolikokrat pripovedovala, da so jo nam vzeli; takrat te še ni bilo na svetu.« Marsikateri oče je svojega sinu kvišku vzdignil ter mu rekel: »Ali jo vidiš zdaj? Glej je, ki ti je še veliko dobrega storila, ko si še v zibeli ležal.« Marsikateri sivček, ki je bil po časi ob palici prilezel, je od veselja vzdihoval, da so se mu roke in kolena tresle in šibile, in da se je na vsem životu tresel. 
Ko je Genovefa do grajskih vrat prišla, je pred dvorom vse žlahtnejši gospe in gospodične vsega soseskega vitešitva zagledala. Brez da bi bile ena za drugo vedele, so vse prišle Genovefo sprejet. Vse so se Genovefine nedolžnosti radovale in čudnega rešenja se veselile. Vse so se pa še tega veselile, da so vse tako nevedama skup prišle, in da tudi edine niso pogrešile. Ta dan so praznik ženske kreposti in občinski praznik poštenosti in veselja vseh žena in devic obhajale. Vse so bile v svojih naj lepših oblekah napravljene, kakor o velikih praznikih, in naj spredaj je lepa devica vsa belo oblečena z vrvico naj lepših biserov okrog vratu stala in je Genovefi venec z vedno zelenih mirt, z lepem, snežnobelim cvetjem, lepo znamenje nedolžnosti in svestosti podala. »Vzemite« je rekla devica, ki je komaj te besede ihteti mogla, »vzemite ta venec v imenu nas vseh; lepše venec premaganja vam je Bog v nebesih pripravil. 
Genovefa ni poznala device. Gospe so ji povedale, da je tista dobra deklica, ki jo je v ječi obiskovala, in ki takrat še ni bila štirinajst let stara. »Žlahtna gospa,« so rekle, ta je bila edina, ki se je vas v vaši sramoti in v vaši revščini usmilila. Ona naj bo tedaj tudi naj prva, ki vašo čast in vašo veselje z vami deli!« Ko je Genovefa deklico pogledala in dobro znane bisere okrog njenega vratu zagledala, se je zopet tiste strašne noči v ječi spomnila. »Oh Bog!« je rekla in oči proti nebu povzdignila, »kdo bi si bil to mislil, ko sem takrat, kakor uboga grešnica s svojim otrokom na rokah iz tega ozidja peljana bila, da se bom še kdaj vrnila! Ti sam, o Bog! si še takrat vedel, in si imel takrat še to veselje zame pripravljeno! O Bog!« je dalje govorila, in venec iz roke device milo v obraz zagorela vzela, »če še tukaj na zemlji nedolžnost tako častiš in razveseljuješ, kaj bo še le nekdaj goriv nebesih!« 
»Prav tako je, milostljiva gospa!« je rekel Volk. »Nedolžnosti sicer tukaj na zemlji ne častijo tako, in le redko obhajajo tako njeni častni dan, kakor je današnji. Bog pa vendar to včasih stori, da bi nam ob malim še to okusiti dal, kar nam v nebesih pripravlja.« Po tem se je k svojemu gospodu obrnil rekoč: »Gospod, jes sem se v osemdesetih letih, kar se po svetu klatim, še marsikaterikrat vesel in premagovalec na ta grad vrnil, pa dne tagega veselja, kakor ga ta gospa nam dela, še nisem doživel.« »Volk,« je rekel grof, »zato je Bog to veselje sam napravil — naj lepše praznovanje je — praznovanje zmage čednosti nad hudobijo!« in vsi vitezi in device so mu prav dali. Device so pa še posebno sklenile: da imajo vedno zelene mirte z belim cvetjem podoba deviške nedolžnosti in zakonske zvestobe, odločene biti. Šega ta se je do današnega dne v mnogih krajih na Nemškim prihranila. 
Veselje tega dneva, silno jokanje in govorjenje je Genovefo tako poprijelo, da je bila vsa oslabela. Brez pomude so jo v njeno sobo peljali, kjer še toliko let ni bila, in po tem, ko se je Bogu še enkrat za čudno odrešenje zahvalila in le nekoliko še z Drakovo vdovo in njenimi sirotami se pogovarjala, in jim svojo milost zagotovila, se je v še pripravljeno posteljo počivat podala. Zvesta deklica je zdaj vedno pri njej ostala in Genovefa si ni od nikogar drugega več streči pustila, kakor od nje. 
Sedemnajsto poglavje. 
Genovefa zopet starše vidi. 
Med tem, ko je bilo na Vojnomirovim vse polno veselja, je v vojvodskem gradu še zmerna žalost kraljevala. Stari Volk se je ponudil, veselo povest, da je Genovefa zopet najdena njenim staršem nesti. Grof je rekel: »Ljubi, stari prijatelj! ostanite vi tukaj in pustite to težavno pot mlajšemu možu. Sej veste, kako vas je potovanje iz vojske v domovino zdelala, in kolikokrat ste po poti vzdihovali, da je to vaša poslednja pot.« Pa Volk je odgovoril: »Človek obrača, Bog obrne! On mi je po marsikaterim boju poročilo in poslednjič še to častno in veselo hojo naklonil, in te si ne pustim vzeti. Pripustite mi vendar mili gospod, in naj grem!« »Pomislite le svojo starost« mu pravi grof, »dolgo pot, hudo vreme, ljubi Volk!« »Vse nič ne da!« odgovori Volk. »Kar so milostljiva gospa zopet pri nas, se čutim deset let mlajšega. In lepše, mislim, kakor s to hojo, ne morem svojega vojaškega življenja skleniti. Kadar bo sklenjeno, čem rad počivati. Jes, stari mož se čem po tem vleči; saj se po tem do sodnega dneva lahko naspim.« »Pojdite tedaj,« je rekel grof ganjen, »ljubi, stari, zvesti vojaški tovareš in vzemite naj lepšega konja in izberite si dvanajst naj hrabrejših mojih konjenikov na pomoč in povejte mojemu dragemu tastu in moji tašči, kar vam vaše blago srce pove, in Bog vas spremi in zopet zdravega v moje roke pripelje!« Tudi Genovefa ga je še poklicati ukazala in mu je vse do svojih dragih staršev naročila, kar otročje spoštovanje in ljubezen le srcu vdihniti more. Volk ni celo noč miru imel. Preden se je prihodnji dan zasorilo, je bil še ves napravljen, zbudi vojake, pomaga sam konje napasti in osedlati, zapove neprenehoma dirjati, sam konja zasede in se s svojimi vojaki odpravi. Zmiraj dalje je jezdaril in več stokrat na dan jih je opominjal: »Urno tovarši naprej, naprej!« In tako je bilo dan na dan od ranega jutra do poznega večera. Kader so ga konjeniki prašali: »Zakaj pa tako hitite, gospod nadhlevar?« (Stallmeister) jim je odgovoril: »Pomislite tarnanje staršev, katero bomo zdaj končali! Če pošten mož trpečemu le nekoliko žalostnih ur more odvrniti, se nima nič težavam braniti in svojim nogam ne prizanašati. Mnogokrat smo srčno jezdarili rane sekat in solze uzrokovat; jezdarije tedaj tudi zdaj srčno, rane celit in solze brisat. »Ha!« je rekel, »hotel bi, da bi konj imel prote, kakor tisti, ki sem ga nekdaj, nevem še kje, izobraženega videl, in ki se mi je prav čuden zdel.« — Pri teh besedah je zopet konja spodbodel. 
Star vitez, v katerega gradu je Volk s svojimi konjeniki prenočil, mu je povedal, da pobožni škof, ki je bil Genovefo z Vojnomiram poročil, neke ure v strani ravno novo cerkev posvečuje. »Tjekaj moramo natvegama!« reče Volk. »Tudi ta sveti mož naj naše veselo poročilo zve. In ker je tako moder in umen, ga hočem dobrega svetu prositi, kako bi se svojega poročila pri vojvodu in vojvodnji naj bolje znebil. Zlo sem še po poti spremišljeval, pa nič pametnega si nisem izmislil. Najrajši bi še od daleč vpil: »Genovefo so zopet našli! Še živi!« pa tako z durmi v hišo telebiti tudi nič ne velja. — Star vojak sem, in le s pripovedovanja vem, kaj je strah. Pa vendar je čudno; beseda »Genovefa živi!« me je tako prestrašila, da sem se tresel, in da me še zdaj po vseh vdih mrzi. Nikoli bi ne bil verjel, da more veselje koga tako prestrašiti, in če se tudi drugim ljudem tako godi, bi to prestrašenje od veselja starše kar umoriti utegnilo, kakor iz loka spuščena puščica, ki srce v sredo zadene. In reč jim počasi razodeti, besede zvito vezati, pogovor umetno napeljati — tega ne umem. Taki, kakor smo mi, le meč sukati znamo, ne pa jezika. Častitljivi gospod nam morajo svetovati. Zakaj v srci z besedo milo ravnati, umejo, da je kaj.« — Volk je takoj tja jezdaril, in vse, kar se je zgodilo, škofu pove, in mu tudi še vse svoje misli razodene. Škof se je močno razveselil in Boga hvaleč je rekel Volku: »Ne skrbite, stari mož! Bog vse in na tanko ravna, da je prav dobro. Ravno sem se bil pripravil, žalostne starše obiskat, kamor me tudi moj opravek kliče. Skup čemo tedaj iti.« Poštenega Volka je to prav veselilo in nič večjega veselja in česti si ni mogel misliti, kakor da je škofa s svojimi konjeniki spremiti mogel. 
Vojvoda in vojvodnja sta spomin tistega strašnega dne, ko sta bila povest od Genovefine smrti dobila, vsako leto v cerkvi v svojim gradu z molitvijo in solzami obhajala. Tisti dan je zdaj ravno bil tu, in zjutraj tistega dneva sta skup v sobi prav žalostna sedela. Od tistega časa sta se bila silno postarala in nju lasje so s časama siveli. Oba sta bila črno oblečena; in vojvodnja črnih oblek od tistihmal ni bila slekla. V vojvodskem gradu je bilo tako tiho, kakor da bi bili vsi po mrli; zakaj oba sta se, kolikor je bilo mogoče, družbe ogibala. Zdaj je bil še skoraj čas službe Božje, in pričakovala sta, da bi škof prišel, katerega sta samega vsako leto povabila, pri ravno tistim altarju, pri katerim je bil Genovefo z grofom poročil, spomin njene smrti obhajat. 
Vojvoda je poln srčnih boleznin molčal, in ravno mislil: »Strašno naključje je vendar to, da je taka sramota čez nanjo hišo priti mogla in da naju rod tako poginil! Pa vendar Gospod, naj se tvoja volja zgodi!« Vojvodnja je vzdihovala: »Oh, edino dete, in tako ljubo dete po rabeljnu zgubiti — je vendar prestrašno. O Genovefa! Mislila sva, da boš kakor angel pri najin smrtni postelji stala, in nama oči zatisnila, zdaj pa se je moglo tako naključiti! Pa vendar« je tudi ona dejala, ko se je zopet zbrihtala, »Tvoja volja, o Gospod, naj se zgodi!« 
Komaj sta dogovorila, ko častitljivi škof pride. Njegovo obličje se je od nebeške svetlobe svetilo. »Nehajte žalovati in radujte se v Gospodu!« je rekel in z velikim navdanjem in srčnim ganjenjem je jel od čudnih pot Božje previdnosti govoriti; Jakobovo žalost, kateremu je bil sin Jožef vzet, je na nju žalost obrnil, po tem je Jakobovo veselje popisal, ko je svojega sinu Jožefa zopet našel, in duh, v katerim je škof govoril, in mila gorečnost njegove zgovornosti ju je močno poprijela. Misel na Božjo vse vladajočo ljubezen in na Jakobovo očetovo veselje je tudi nju srca z veseljem napolnila in jima je vso žalost vzela. »O ko bi tako veselje« je rekla vojvodnja, in je roke sklenila, »naju zadelo; o, kaj bi bilo to!« In vojvoda je rekel: »V tem življenju ne več, v nebesih pa gotovo.« — »Tudi v tem življenju še,« je jekel škof. »Gospod tudi zdaj še velike reči dela. Rane nam dela, pa jih tudi celi. V jamo pelje, pa tudi iz nje. On, Bog Jakoba in Jožefa še živi. On, ki je vajnemu srcu pomoč dodelil, da ga ni žalost umorila, naj vama tudi zdaj pomoč dodeli, da vaju veselje ne premaga. Na mesti žalostnega petja zapojemo veselo: »Gospod, mi Tebe hvalimo!« Zakaj Genovefa živi — in videla jo bodeta.« Starši so ga zavzeti pogledali. Groza ju je pri važnih besedah moža spreletela. Upanje in strah sta se v nju srcih bojevala, in kar jima jo povedal, nista mogla verjeti.« 
Škof je zdaj vrata odprl in Volka, ki je s trepečem srcem pri vojvodovih služabnikih v veži stal, poklical in rekel: »Ta tukaj je mož, ki vam bo dalje povedal.« Volk je notri stopil in rekel: »Ona živi! Gotovo je tako. S temi svojimi očmi sem jo videl, in s temi svojimi ušesmi sem njeni glas slišal in s to svojo roko sem njeno prijel!« Beseda: »Genovefa živi!« se je takoj po celim gradu razširila. Vsi služabniki vojvoda in vse vojvodnje služabnice so ostrmeni, vstrašeni, razveseljeni in skoraj ob pamet v sobo planili. Volk pa je tam stal, in vso čudno zgodbo pripovedoval, in solze so mu v očeh igrale in večkrat je ves ganjen omolčal. Vsi okrog so se tresli, jokali in ihte stali — vojvoda pa in vojvodnja sta od veselega strahu bleda sedela in nista vedela, pri čem sta. 
Čez dolgo, ko dalje nista dvomiti (zviblati) mogla, in ko so možje, ki so z Volkam prišli, vsaki njegovo besedo potrdili, katero sta mu grof in Genovefa naročila — se jima je zdelo, kakor da bi se bila iz hudih sanj zbudila. Ko vnovič sta jela zopet živeti in dejala sta: »Dovolj sva živela, ker naju hči Genovefa še živi! Tje greva in videti jo hočeva, preden usmerjeva!« Boga še popred v njegovim tempeljnu zahvalivši sta se brez odloga na pot podala in pobožni škof in pošteni Volk s svojimi ljudmi in veliko drhalijo služabnikov so ju spremili. 
Genovefa se je ta čas v milostni skrbljivosti in postrežbi vedno boljšala in njene lica se ji zopet nekoliko, pa komaj za spoznanje, rdeče prihajale. Edina želja, katero je zdaj na zemlji imela, je bila, svoje starše še videti. Kar pridejo in dosti pred, kakor so jih pričakovali na Vojnomirovo. Z vročimi solzami so Genovefo pozdravili. Častljivi oče je iz srca, kakor nekdaj Simeon rekel, ko jo je objel. »Zdaj, o Gospod, naj v miru usmerjem, ker so moje oči še to srečo videle!« In pobožna mati je rekla, ko jo je objela, kakor Jakob iz srca: »Zdaj rada usmerjem, da le ti še živiš, in da se je tvoja nedolžnost skazala.« In oba, oče in mati sta dolgo jokala in jo objemala. 
Po tem sta miliga fantka zagledala in oba ob enim sta veselo zavpila: »Ti si tedaj naju vnuk — o pridi, pridi v naju roke!« »Bog te oblagodari, moje dete!« je rekel stari oče, in na roke ga je vzel in kuševal. In »Bog te oblagodari, ljubo, sladko dete!« je ponovila stara mati, ki je fantka iz očetovih rok v svoje naročje vzela in s kuševanjem in s solzami ga pokrivala — in oba sta po tem skoraj z enim glasom in polna molitve rekla: »O čuden, čuden je Bog! Mrtvo sva te objokovala, ljuba hči, in nisva se nadejala, še kdaj na zemlji tvoje obličje videti; zdaj pa nama Bog še zelo tvojega sina videti da!« 
Zdaj je pobožni škof, katerega Genovefa in grof Vojnomir v svoji radosti še videla nista, bližje stopil. Zdelo se je Genovefi, ko ga je tako iz nenada ugledala, kakor da bi bila posla božjega iz nebes videla. Apostolski mož je najprej Genovefo in Vojnomira, po tem pa vojvoda in vojvodnjo po vrsti blagoslovil in pogledal in roko stegnivši je rekel: »Zdaj je gospod izpolnil, kar mi je bil njegov duh prevideti dal! Tebi, moja hči, in vam vsem je večji srečo, kakor posvetno pripravil — katera se je z velikim trpljenjem začela, kakor se ima vsaka prava sreča na zemlji začeti. On je drugače naredil, kakor smo vsi mislili — pa v večjim veličastvu, kakor smo vsi misliti mogli. In zdaj nas je — kakor smo takrat vkupej stali, tudi čudno in zoper vse pričakovanje zopet zbral, in danas je dan prišel, da se mu vsi s solzami radosti zahvalimo in nobenega z med vseh ne pogrešamo; naše število se je še s tem milim detetom pomnožilo, ker Gospod v vsem več stori, kakor obljubi. Srečen je, kdor v izkušnji obstoji. Zakaj, ker je stanoviten bil, bo krono življenja prejel, katero je Bog vsem obljubil, ki ga ljubijo. Ta krona je zdaj vam vsem pripravljena.« 
Osemnajsto poglavje. 
Genovefino trpljenje je blagodar celi deželi. 
Koj, ko so zvedeli, da je Genovefi bolje, in da se je od svojega trpljenja ozdravila, so vsak dan ljudje prišli, da bi jo videli. Volk je mogel pri svoji viteški poštenosti obljubiti, prav nič ne odreči. Zmiraj več jih je tedaj hodilo, in vedno več jih je bilo v sobo puščenih. Ljudje so bili pa tako mirni in tihi, da so si komaj sopsti in dalje iti upali, temveč da so pri vratih obstali. Možje s svojimi kapami pod pazduho so tako pobožno kakor v cerkvi stali in še majhni otroci na rokah svojih staršev so pobožno ročice proti nebu vzdigovali. 
Genovefa je večji del na svoji počivalni postelji ležala ali v belih oblačilih na naslonitnim stolu sedela in njeno lepo bledo obličje je bilo tako pobožno in nebeško, tako milo in krotko, tako milostno in prijazno, kakor da bi bilo od solnčnih žarkov obsijano. Vedno je ljudem take besede pravila, katere so vse svoje življenje pomnili. 
»Vi, ljubi dragi ljudje!« je rekla s krotkim milim glasom, »veseli me, da me obiščete, in zahvalim vas za ljubezen, s katero moje trpljenje in veselje delite. Oh, lahko si mislim, da imate tudi marsikatera nadloge, in vem, da se more marsikdo z med vas trdo vhivati. Pa le Boga ljubite, vanj zaupajte in ne obupajte! On ga reši, kdor ga ljubi, iz vseh nadlog. Kjer mislimo, da je vse zgubljeno, on še zna pomagati. Kjer je naj hujša nadloga, smo najbliže Boga. Poslednjič vendar vse prav stori. Ali ni res? ali ne sprevidite tega iz moje zgodbe?« 
»Dovoljni bodite s tem, kar imate in z malim bodite zadovoljni. Tudi z malim moremo veseli biti. To sem v puščavi izkusila. Če ste še tako ubogi, imate vendar le kočo, obleko, posteljo in po zimi gorko stanovalnico in gorko jed. Več pa človek ne potrebuje. Ne vežite tedaj na posvetne reči svojega srca! Ne zanašajte se na mrtve denarje, temveč na živega Boga. Bog zna bogatinca hitro bolj ubogega, kakor naj večjega siromaka, in naj bolj ubogega zna zopet bogatinca storiti. Sej to na meni vidite!« 
»Trdno se držite Boga, radi molite in svojo vest čisto ohranite. Kdor je z Bogom, in ga v srcu nosi, ima nebesa v srcu. Molitev da moč k dobrodeljstvu in trdnost v nadlogah. Skozi oblake gre in ne ostane nikoli neuslišana. Dobra vest je v vseh nadlogah v ječi, v bolezni in v smrti mehka blazina. Skusili boste to, kakor sem jes izkusila.« 
»Kadar vam vaša vest kaj očita — in komu pa nikoli nič ne očita, če se ravno tako hudo ne pregreši, kakor so mene tožili. Kadar vam, pravim, vaša vest kaj očita, se skusite naj pred z Bogom spraviti, in pribežite k Kristusu, njegovemu ljubimu sinu. Njega nam je oče v zveličanje sveta poslal. On je sprava naših grehov. On je svojo kri v odpuščanje naših grehov prelil. Če rečemo, da nimamo grehov, se goljufamo, če pa svoje grehe spoznamo, je Jezus zvest in pravičen, in nam grehe odpusti in nas od vsega očisti, kar ni pravo.« 
»Le sv. Evangeli radi poslušajte — in vse boste še bolj na tanko zvedeli, kakor vam jes zamorem povedati. Z evangelskimi bukvami v eni in s križem v drugi roki so prišli prvi oznanovalci evangelija k vam. Še enkrat: poslušajte evangeli, ohranite si ga v srcih — po njem se ravnajte! Zakaj božja beseda je in ima moč v sebi, vse zveličati, ki vanj verujejo. In po tem še enkrat: mislite vedno, da je v križu zveličanje. Po križu, trpljenju in smrti je šel Jezus v svoje veličastvo! Po križi in trpljenju in po mnogih nadlogah moramo tudi mi v nebeško kraljestvo priti. Jelite — po tej poti hočemo skupaj hoditi?« je dejala in vsem je še roko podala in vsi zaporedoma so ji mogli to v roko obljubiti. 
Zakonce in starše je posebno opominjala. Zakonce je le k ljubezni in slogi (edinosti) in pred sumenjem (Eifersucht) svarila. »Ne poslušajte nikoli krivih prič, ki znajo vašo Ijubezen in slogo popačiti!« je dejala, ki je sama izkusila, kakšne nadloge take priče tudi naj bolje ljubezni uzrokovati morejo. Starše je opominjala, svoje otroke pobožno in krščansko rediti. »GIejte,« je rekla marsikateri materi, ki je z otrokom na rokah pred njo stala, »ljubimu otroku ni na čelu zapisano, kaj mu je še vse na svetu naklonjeno. Zdaj se še svetu prijazno smehlja, pa prišel bo čas, ko bo vzdihoval in jokal, kakor vsi, ki so na svet prišli. Torej ga dobro redite, da bo imel moč v sebi, se s svetom bojevati. Ko so mene moja mati tako na ročju držali, gotovo niso mislili, kakšne nadloge me bodo zadele. Pa ko bi me ne bili s prve mladosti k srčnemu strahu božjemu in k srčnemu upanju v Boga opominjali, bi bila mogla v svojih nadlogah omagati in v puščavi obupati, in si še zelo sama življenje vzeti in več bi me ne bilo tu. Brez trdne vere v Boga, v Kristusa in večno življenje bi bilo življenje žalostno in brez tolažbe na zemlji. Vsadite tedaj zgodaj to vero v srca svojih otrok.« 
Boleslav je mogel zdaj tudi vsakemu otroku kaj lepega v spomin dati in brez daru ni bil noben otrok spuščen. Ta dobrotljivost in prijaznost in lepi nagovori svoje mile grofinje so si ljudje prav k srcu jemali, in še trdosrčni možje so včasih kakor otroci jokali. Genovefina pobožnost, njeno trpljenje, njena potrpežljivost; njene besede in njeni zgledi so bili celi deželi velik blager (žegen). Dalječ okrog so bili ljudje veliko bolj pobožni; očitno so se poboljševali in v marsikateri koči, kjer je poprej nemir kraljeval, je zdaj sloga in ljubezen, pokojnost in zadovoljnost stanovala. Pobožni škof je zdaj rekel: »Če hoče Bog po kakim človeku veliko srečo narediti, mu veliko trpljenja pošlje — in to je tudi naj bolj sveto osrečenje, katero Bog sam daje. Njene besede več dobrega delajo, kakor moje pridige. 
Devetnajsto poglavje. 
Gola konec. 
Kadar so ljudje iz sobe od grofinje prišli, so hoteli tudi Gola videti. Krvava sodba ga je obrekovalca, nezvestega služabnika in trojnega umorilca v smrt obsodila. Od štirih volov bi bil imel razstrgan biti. Pa grof mu je po srčni prošnji svoje pobožne gospe smrtno kazen (štrafingo) odpustil. Pa od večne ječe ga rešiti ni bilo v grofovi moči. Ječar, ki je Gola ljudem pokazovati imel, ni skoraj celi dan ne ure pokoja imel. Pa vendar je rad vse storil. »Le pridite!« je rekel ljudem. »Tam gori v sobi ste podobo nedolžnosti in čednosti videli; tu doli v Golovi ječi znate pa podobo greha in hudobije gledati.« 
Z laterno in težkim sveskam ključev je šel po vozkih kamnitnih stopnicah naprej daIječ pod zemljo. Ko je težke železne vrata odprl, je ljudi groza spreletela, in ko je z laterno v ječo posvetil in ko so Gola zagledali, so se še bolj ustrašili. Lasje so mu divje in razmršeno čez čelo viseli in dolgo brado je imel. Njegovo obličje je bilo bledo ko stena, in s svojimi črnimi očmi je plašno in strašno krog sebe gledal. Huda vest ga je tako grizila, da je mnogokrat divjal, strašno tulil, s svojimi verigami ražljal in z glavo v steno butal. Pa če je bil tudi bolj pri pameti, je take strašne pogovore s seboj imel, da ga je bilo strašno poslušati. 
»O bedak, bedak! sedmeri bedak, ki sem bil jes!« je dostikrat vpil. »O gorje mu, kdor Boga zapusti, svoje srce hudim željam vda in glasu svoje vesti ne posIuša! V začetku še kake krive, nestanovitne goljufive razveseljevanja uživa, pa njegov konec je vzdihovanje in revščina. Po cvetkah se sprehaja, pa nanagloma se v brezno pogrezne, ki so ga cvetlice njegovim očem skrivale. Gorje, gorje mu, kdor ima po prepovedanim veselju poželenje! Misli, da se cvetečemu rožnemu grmiču približuje, in stegne roko po roži, kar plane huda, strupena kača iz grmiča, se ga ovije sedemkrat in ga davi in grize brez prenehanja s strupenimi zobmi!« 
Včasih je vprašal, ako ravno so mu še dostikrat povedali: »Ljudje! Ali je res, da so grofinjo in njeno dete zopet našli? Ali je res tako, ali se mi je le sanjalo? Nak', na', ni se mi sanjalo ne! Tako je, gotovo je tako; verjem. Zakaj poslušajte,« je potem z milim glasom dalje govoril: »Bog se strašno maščuje. On jo je iz te ječe tu rešil, in mene vanjo pahnil. Tukaj, tukaj je sedela,« je rekel in z roko je po rdečih tlah udaril, »tukaj na teh tlah je sedela, kjer jes zdaj sedem. Ali mi zdaj verjamete, da je Bog pravičen.« 
Drugikrat je rekel: »Hvala Bogu, da še zaj pridete pome. Le peljite me tja na moriše. Rad grem!« je rekel in vstal: »Nedolžno mater in nedolžno dete sem umoril — zato mi morajo tudi glavo odbiti. Nedolžno kri sem prelil — poglejte le mojih rok; vse so krvave — glejte čez in čez so krvave! Glejte, potoki solza, ki mi iz oči derejo, jih več ne sprejo. Za to moram tudi svojo kri na morišču preliti. Pa rad storim to! Bolje je po rabeljnovim meču umreti, kakor martro tu — tu notri« na prsi je pokazal — »še dalje trpeti!« 
Včasih je ljudi takoj, ko so vrata odprli, strmo pogledal, se je po tem strašno posmejal in dejal: »Tako! Ali vas vendar tudi pripeljalo! Jelite, vi ste se tudi dali od hudega poželenja zapeljati; ali ste tudi nedolžnost zapeljali? Kaj? Pokažite mi svoje roke, če se jih ne drže tudi solze kake nesrečne matere ali pa kri kakega nedolžnega deteta? Ne pokažete mi jih, se ne upate, mi jih pokazati? — Zdaj vem,« je po tem strašno zavpil, »tako je! Vaše roke so polne krvi in solza, kakor moje. Hudobneži ste, kakor jes. Le k meni pridite! Glejte« je dalje govoril in se je na stran pomaknil, »glejte, tu je za prihodnje vaš prostor. Vsi ti hudobneži grejo k meni tukaj notri!« —— 
Prestrašeni otroci so jeli na glas jokati, vpiti in svoje obličje v ohlačila svojih mater skrivati; mladeniči in device so trdno sklenili, srca pred takimi grehi varovati, ki poslednjič v tako revščino pripeljejo in marsikateri mož je mislil, in marsikatera žena je glasno rekla: Bolje je človeku v puščavi zelišča in korenine jesti in nedolžnemu biti, ko Genovefa — kakor v grofovskim gradu z Golom obilno živeti in hudo vest imeti in tako umreti.« 
»Prav imate!« je rekel ječar, ki je železne vrata zaprl; in če hudobno življenje na zemlji ravno tako hudo ne konča, se vendar na unim svetu še bolj hudo izide. 
V tem brezupa polnim stanu je Golo mnogo let živel; če je njegova smrt bolj mirna bila, se ne ve. Pravijo, da ni dobil pred pokoja, kakor ko so mu poslednjič po njegovi volji pravico storili in ga ob glavo dejali. 
Dvajseto poglavje. 
Še nekaj od košute. Sklep. 
Otroci so hoteli, ko so Genovefo, Boleslava in Gola videli, še tudi, kakor je še otročja navada, košuto videti. Grof ji je dal poseben lep hlev zidati. Prosto je po dvoru in po gradu hodila. Večkrat po dnevu je po stopnicah do Genovefine sobe prišla, in ni je bilo odgnali, da so jo za nekoliko časa k njej spustili. Pa s vsem ljudmi je bila priljudna in iz rok je jedla; še lovski psi ji niso nič žalega storili. Otroci so se tudi lepe živali veselili, ki so ji kruha dajali, jo božali, in matere so rekle: »O Bog, ko bi te živali ne bilo, bi bila naša mila grofinja in naš ljubi grofič v puščavi poginila.« — »Zato se ne sme nobena zver trpinčiti!« je dejala krščenca, ki je imela zvesto žival opravljati. »Ko bi vola ne imeli, ki ga v plug vpregamo, in tudi krave ne, ki nam mleko daje, nam bi se ravno tako hudo godilo, kakor bi se bilo ljubi grofinji brez košute v puščavi godilo. Pa kaj še, ves svet bi nam bil puščala brez žival. Malo obdelanih njiv bi se videlo, in naj lepše travniki bi nam nič ne pomagali. Torej ne trpinčite živine — in hvalite Boga za te dobrote.« 
Doklej je Genovefa živela, se ne ve; to pa se ve: Dokler je živela, je živela v veselju in neizrečeno veliko dobrega je še storila, in njen konec je bil miren in blag. Njeno življenje po prihodu is puščave je bilo enako lepemu, mirnemu pomladanjemu večeru po hudim vremenu, ki je srečno minulo, in njena smrt je bila, kakor lepi, mili zahod solnica, ki še sije in blagoslov razliva, dokler tudi njegov poslednji žarek ne ugasne — temveč se le našim očem skrije, da bi se zopet lepše v drugim svetu prikazal. 
Pri njenim pogrebu je bilo neizmerno veliko ljudi, in vsi so na njenim grobu solze točili — pa nihče bolj vročih, kakor Grof Vojnomir in Boleslav. Zvesta košuta se je na njen grob vlegla in ni več vstala. Nobene reči, karkoli so ji kladli, se ni dotaknila, in nekega jutra so jo mrtvo, na grobu dobili. Grof je dal Genovefi lep spominek iz dragega marmorja postaviti, na katerim je bila zdolej tudi košuta s kamna razsekana. 
V puščavi je dal grof po Genovefini prošnji puščavništvo vložiti. Na desni zraven Genovefine votline je bila kapelica. Škof Hidolp jo je posvetil, in ljudstvo jo je cerkev gospe imenovalo. Genovefina zgodba je bila lepo na stenah izobražena in mali leseni križ, na katerim je bilo toliko dragih spominkov, so dali — to da še le po Boleslavovi smrti — v zlato kovati in na altar postaviti. Na drugi strani votline je bila puščavniška kočica in pri njej lep vrtec, po katerim se je vir stekal. Mnogo ljudi je zmeraj tjakaj hodilo in prijazni puščavnik jim je vse — mali križ, pild, votlino, kamen, na katerim je Genovefa klečala, vir, iz katerega je pila, kazal; pripovedoval jim je Genovefino zgodbo, in odražene in mlade je opominjal, se po njenim lepem zgledu ravnati. 
Ljudstvo je Genovefo kakor svetnico častilo. Skoraj po pretečenih sto letih so se še sivi možje hvalili. »Ko sem še otrok bil, sem Genovefo videl!« In pripovedovali so poslušajočim vnukam, kaj jim je kdaj povedala. 
Vojnomirovi grad, sploh le Vojnomirovo, imenovan, kjer sta Vojnimir in Genovefa prebivala, se je bil ta čas podrl, in ne daleč od Koblenca so le razvaline po imenu »Staro Vojnomirovo« videti, pa čestenje in ljubezen do Genovefe še ni ugasnila v srcih ljudi. Mnogo krasnih cerkev so v njen spomin zidali in marsikatera žena in devica se v pobožen spomin še dan današnji Genovefa imenuje. 
