VSAKDANJE SPOMIŠLANE VERNIH KRŠANSKIH DUŠIC, STUPRAV ANDOKTLIVIH LUDI 
V nedelo spomišluj 
O duša, od Boga človeku stvarjena, z božjo podobo znamenvana, v tem zakramenti svetiga krsta očišena, v veri zaročena Bogu, darvana s Svetim Duham, odrešena s krivjo Jezusa, od Divice Marije rojeniga, Sinu Očeta nebeskiga, z angelci k veselju nebeskimu namenjena; zato imaš ti na tem svetu tvojmo Bogu inu stvarniku vernu služiti, od njega nigdar odstopiti. Zdaj spomisli, koku velik je tvoje božje službe lon inu plačilu, koku veliku inu neprešacanu je to nebesku izveličajne inu čast, kadar bodeš čistu inu samu v sebi tvojga Boga gledala neizrečene lepote; kadar boš vživala vso sladkust nebeskiga vesejla; kadar boš imela to dobru vse dobrute, samiga Boga te visokosti v njemu vživati inu srečnu posesti to erbšino vse dobrote, vse lipote bo tebi k sreči nebeski; kadar boš mogla zmislite prositi inu vošiti, tega boš imela eno obilno brez konca inu kraja vkup spravleno velikost: tam boš zagvišana, da boš večnu nebeskiga miru vživala; tam boš v čisti lubezni Boga, tvojga srca vesejle, h tebi objimši stiskala inu lubeznivu kušvala, od tega se ne boš nigdar večnu mogla ločite. 
H temo srčenu spomisle, o duša moja, služabnica Svete Trojice, tvojo veliko srečo, kadar boš čistu gledala inu vso pametjo lublenu pomišlavala S. Trojico, eniga Boga, nje večno svitust, velikost inu čast: koku Oča, Sin inu S. Duh se neizrečenu mej sabo lubjo, koku si od večnosti mej sabo s premerno lubeznijo dopadejo inu lubeznivu mej sabo zgledujejo. Potem boš tam tudi vidila, koku je naša človeska natura v Kristusi z naturo božjo v edinosti ene persone zavezana inu čez vse stvari povihšana. Tam boš tudi vidila vso čast inu hvalo na duši inu na telesi od vsiga krdela nebeskiga tam častito inu hvaleno. Tam bo tebi tudi en veliki del tvojga nebeskiga vesejla, kadar bodeš vidila to prežlahtno Divico inu Mater božjo, Marijo, češeno od Očeta, Sinu inu S. Duha, od vseh nebeskih angelcov, svetnic inu svetnikov, katerih je ena kralica izvolena, vselaj častita inu prehvalena. 
Per tem boš tudi vidila vse svetnike, vse kore teh angelcov, patrijarhov, prerokov, 
