Življenje svetnikov in prestavni godovi. 
Perve bukve. 
V natis teh bukev so milostljivi Firšt gospod gospod Anton Alojz, Ljublanski škof petiga rožnicveta 1827 dovolili. 
V Ljubljani 1828, 
Natisnil Jožef Sassenberg. 
Neprestavni godovi. 
I. dan prosenca. 
Obrezovanje Jezusovo. – Novo leto. 
Bog je bil zapovedal obrezo Abrahamu patriarhu, ktiri je bil oče po mesu vsih judov, in po duhu vsih vernih. Obreza je bilo znamnje božje zaveze z njim. On, in njegovi mlajši moškiga spola so bili ti zapovedi podverženi. – Bog je to Zapoved po Mojzesu ponovil, de bi vsi judje možkiga spola obrezani bili; če ne, bi bili iz števila verniga ljudstva izbrisani. 
Jezus Kristus ni bil ti zapovedi podveržen, pa se je vender radovoljno podvergel. On je bil scer po mesu sin Abrahamov, pa je bil od svetiga Duha spočet v prečistim telesu Marije vselej divice; in ni sence greha nad seboj imel. On, Bog in človek skupaj, je bil Gospod postave; vender se je postavi podvergel, in je bil obrezan osem dni po rojstvu, de bi nas učil pokoršnost, in svoje serce obrezovati. 
Obreza telesna je bila le judam zapovedana, obreza duhovna pa je vsim. Obreza serca je potrebna k zveličanju; zakaj, kdor ne premaguje svojih hudih želja, in počutkov ne deva pod sužnost postave, ne more zveličan biti. − Vsi smo skušani od svojiga hudiga poželjenja; to pa rodi greh, in pogubljenje, ako v skušnjave dovolimo. Tedaj se more vsaki ustavljati hudimu poželjenju, in to je duhovna obreza. 
Jezus je bil osem dni po rojstvu obrezan, je bolečine terpel, in do smerti je živel v terplenji. To nas uči od perve mladosti do svoje smerti se vojskovati, le obrezovati, in terpeti. Tudi duhovno obrezovanje ni brez bolečin in terplenja, ker so nam skušnjave nadležne, in mesu neprijetne. Kdor jih ne kroti, bo iz števila izvoljenih izbrisan. 
Nauk. 
Resnično in berž svoje življenje po Jezusu poboljšati. 
1.) Kristjan moj, spremisli, de po Jezusu Kristusu se tako imenuješ; živi tedaj sveto. Če sveto ne živiš, se kristjan nevredno imenuješ. Vsa modrost je spoznati Jezusa; vsa učenost je živeti po njem. Ti si obljubil zvestobo Bogu per svetim kerstu, pot lej si te obljube ponavljal; kako pa živiš? Ni ure, ni dneva, ni perložnosti take, de bi smel od Boga odstopiti; pa vender koljkokrat si ga razžalil? Osem dni po rojstvu je Jezus začel kri prelivati; ti pak kadaj si začel Bogu služiti? Sam spoznaš, de tvoje življenje ni po zgledih, in naukih Jezusovih, in vest ti pričuje de potrebuješ poboljšanja; pa le obetaš pokoro, rekoč: bom že, bom že. 
2.) Ne odlašaj pokore na prihodni čas, ker to je nevarno. Veliko jih je v peklu brez vsiga upanja, ker so v življenji prederzno upali; glej, de tudi ti med tiste ne prideš. Veš sam, de življenje je kratko, de moreš naglo umreti, de je vsako uro smert bližej, de ti bo tvoja terdovratnost hujši jezo nakopala. – Vstani tedaj serčno, in zaupljivo pojdi s pokoro k usmiljenimu Jezusu. 
3.) Praviš: Poboljšanje mi je zdaj pretežko, se bom potlej poboljšal, kadar se bom lažeji. Neumnež! boš zmiraj pesem lenih pel? Zakaj se zapeljuješ? Ako odlašaš spreobernjenje, bodo grehi, in hude navade če dalje huji v tebi gospodovali, in boš božje milosti če dalje manj vreden. – V pričo Boga se spremisli, in permoran boš mogel spoznati, de tvoj um je bolj tamen, tvoja volja hudobniši, božji strah manji v tebi, in že blizo groba terdovraten ostajaš; morebiti bo do zadnje ure tvoja merzlota ostala. 
Zdaj te gospodujejo nadležne skušnjave, potlej te bo velika lenoba, in morebiti boš v grehih mirno umerl. Poslušaj s straham božje žuganje: Grešniki! me niste poslušali, pravi Gospod, jest se bom k vašimu pogubljenju smejal. Prip. 1, 26. – Zbudi se o grešnik, in zgrevano moli. 
Molitev. 
Usmiljeni oče nebeški! zahvalim te za toliko poterpežljivosti, in milosti meni nevrednimu storjene. Dolgo si me čakal, zdaj me vabiš k pokori, desiravno sim odpušenja nevreden. Že zdavnaj bi bil pogubljen, ako bi mi bil ti pravično povernil. Ne le nerodovitno, ampak tudi škodljivo drevo sim do zdaj bil. Oh! peče in boli me moja gerda nehvaležnost, nič več nočem sebi, ampak le tebi živeti. Pred teboj dans terdno obljubim, de bom začel novo življenje po Jezusu Kristusu; s tvojo gnado hočem tudi stanoviten ostati do zadnje ure svojiga življenja. 
O Jezus! o preljubi Jezus! pomagaj mi, de to novo leto perčnem v tvojim presvetim imenu. Zavoljo svojih bolečin, in svoje presvete kervi bodi milostliv meni revnimu grešniku, de zdaj, in po smerti milost zadobim. Amen. 
II. dan prosenca. 
Sveti Makar Aleksandrijc pušavnik. 
Sveti Makar je bil rojen v velikim mestu Aleksandriji okoli 306 let po Jezusovim rojstvu. S pomočjo gnade je že v mladosti dobro spoznal nevarnost šumečiga zapeljiviga sveta, in je hitel v pušavo, de bi v pokori živel. 
De bi ne zašel, ali ne pešal na pravi poti večniga zveličanja, je šel k svetimu Antonu pušavniku, pod ktiriga oblastjo je več let živel, in od njega se je učil ponižnost, pokorjenje, in vse keršanske čednosti k zveličanju potrebne. 
Vsa njegova skerb je bila Bogu služiti v resnici, in nikdar prostora dati hudiču z mehkim in lenim življenjam. Je bral, premišljeval, molil in delal neprenehama. Nikolj ni z jedjo, s pitjam, s počitkam popolnama stregel svojimu slabimu, in trudnimu telesu. – V vsih svojih dobrih delih je ponižen ostal; in desiravno mašnik, od vsih češen, in spoštovan, je hotel biti zadnji vsih drugih, samo v pokori pervi. 
Zmiraj je bil poln močnih želja vse dobro posnemati, kar je per drugih vidil. Zvedil je, de sveti Pakomi, duhovni oče veliko brumnih pušavnikov, sosebno pobožno živi, in je šel v neznanih oblačilih pred njegov klošter, in je tako dolgo nadležno prosil, de so ga vanj vzeli. V kloštru je prečudno živel, in svoje telo tolikanj pokoril, de so ga pušavniki imenovali človeka brez telesa. 
Sveti Makar, ko je bil spoznan od svetiga Pokomija, se je vernil k svojim pušavnikam, ktirih duhovni oče je bil. Proč je šel iz tistiga kloštra sosebno za to, ker je bil od vsih spoštovan, in se je bal od napuha skušan biti. 
Desiravno je Bog dal svojimu svetimu Makarju čudeže delati, vender ni bil brez skušnjav. Ta mu je bila sosebno nadležna, de bi v Rim šel. Spoznal je, de je samota slabimu človeku varniši, in je serčno premagal nadležno skušnjavo. 
Sveti Makar je po vsih zapovedih živel, in v veliki starosti v Gospodu zaspal v letu 394 ali 395 po Jezusovim rojstvu. 
Nauk. 
Iz njegoviga življenja. 
Sveti Makar je v svoji mladosti Bogu služil, in bežal pred zapeljivim svetam v pušavo. – Mladost ima veliko sovražnikov, veliko skušnjav, pa malo modrosti. Poželjenje je per mladih hujši, zavoljo tiga so vse skušnjave nevarniši. – Kristjan! zvest bodi Bogu v svoji mladosti, in boš lahko zveličan. Ako se v mladosti spridiš, težko se boš poboljšal. – Beži pred hudobno množico; beži v pušavo. V pušavo ne moreš iti, kakor sveti Makar in drugi, pa ljubi samoto, varuj se koljkor morež nepokojniga šumečiga sveta. V samoti boš ložej spoznal Boga, in sebe; boš raji molil, in nedolžnost ohranil. 
Ne bodi nikolj v svojih očeh premoder, ker nisi sam moder; če se sam na-se bolj zanašaš, ložej boš zapeljan. Morebiti tvoja modrost ni drugiga ko poželjenje, napuh in terdovratnost. Spremisli pred Bogam svoje serce. Izberi si, ko sveti Makar, dobriga in svetiga svetovavca. Hudobnik je slab svetovavic. Kdor ni sebi dober, kako bo tebi? On bo govoril po svojim spačenimu sercu, in tvoje poželjenje bo slabimu svetu rado pervolilo. Z ravnim sercam iši modrosti, in jo boš našel. 
Ne živi nikolj v lenobi, ker lenoba je veliko hudiga naučila. Delaj rad, in poterpežljivo poštene dela svojiga stanu, de božjo voljo dopolnuješ. Le dela ti je premalo: poslušaj, beri, premišluj svete nauke, de bo tvoja duša z božjim Duham polna, in v njem močna. Če to delaš, boš svoje dela posvečeval, boš Boga zmiraj v sercu nosil, in skušnjave te ne bodo premogle. 
Vedno želi, in si perzadevaj, ko sveti Makar, bogaboječe posnemati. – Hudo, in dobro boljša dobroželniga kristjana. – Hudo ga žali, ker je Bog razžalen od hudiga; ga ponižuje, ker vidi nesrečo drugih, in ga čuječiga dela, de bi ne padel v pogubo. – Dobro drugih ga unema, želi, in si perzadeva ravno tako živeti. On je ko lakomnik ktiriga želje niso nikdar site; zmiraj boljši prihaja; tudi per majhnih rečeh dušniga dobička iše; vse perložnosti na to oberne, de prijetniši Bogu postaja. Ti ravno tako delaj, in boš vekomaj srečen. 
Molitev. 
Vsigamogočni Gospod! ponižno pred teboj spoznam, de ti do zdaj nisim resnično služil. Kar je moje serce bolj spačilo sim iskal; če so bile greha perložnosti nevarniši, raji sim jih imel; le slabim sim rad verjel, svetim opominjevavcam sim se ustavljal; ničemurne, in kratkočasne opravila sim ljubil; potrebne dela nepoterpežljivo in svete malopridno opravljal, per vsih rečeh sim le svojiga veselja iskal; hudobne sim posnemal, z njih slabim življenjam sim svoje grehe izgovarjal; dobre ljudi, in njih dobre dela sim zaničeval. – Kaj mi je storiti? Upam v tvojo neskončno milost, prosim te za gnado, poboljšati se želim, žal mi je zavolj vsih mojih grehov; sebe hočem zapustiti, le tebe iskati, in le tebe se deržati, de te bom po smerti prijazniga našel. Amen. III. dan prosenca. 
Sveta Genovefa divica. 
Sveta Genovefa je bila rojena okoli leta 422 blizo poglavitniga mesta Pariza. Njeni stariši so bili katolške vere, pa ubožni. Sveti German škof je memo grede vidil to majhino deklico, in je iz njeniga lepiga zaderžanja spoznal, de bo ona velika svetnica. Ta sveti škof jo je lepo učil, sosebno ji je perporočal znotranjo in zunanjo ponižnost skerbno ohraniti, v čistosti živeti, in ničemurne oblačila zaničevati. 
Majhina, in nedolžno Genovefa je te svete nauke v sercu ohranila, in po njih živela. Ona je bila rada doma, dolgo je premišljevala in molila, vedno se postila, v čistosti in v vsih čednostih živela, de bi Jezusu, ženinu čistih duš, dopadla. Njeno čisto serce je bilo Bogu prijetno prebivališe. 
Sveta Genovefa je veliko preganjanje terpela. Stara navada je na svetu, de slabi zaničujejo dobre. Rekli so ji hinavka, copernica, in kar so mogli špotljiviga; ker je bila zmiraj bolehna, so djali, to je štrafinga njene hinavšine in drugih grehov. Ona je molčala, vse voljno preterpela, molila za sovražnike, in nikolj opustila svojiga dobriga življenja. Ob njenim času je prišel na Francosko neusmiljeni kralj Atila, šiba božja imenovan, z veliko vojsko. Vsi so hotli iz Pariza zbežati v terdne mesta, Genovefa jim je branila rekoč: »Mesta, v ktere mislite iti, bodo razdjane, timu mestu pa nič hudiga ne bo.« Posmehovali so se ji, pa resnično se je zgodilo tako, in potlej so jo v časti imeli, 
Bog ji je dal moč čudeže delati, in njeno ime je daleč slovelo. Clo sveti Simeon Stilita več sto mil daleč od nje, je zvedel njeno svetost, in se ponižno njenim prošnjem perporočal. – Živela je skoraj devetdeset let, in je zaspala v Gospodu 3 dan. prosenca v letu 512. Bog ji je dal po smerti tudi dosti čudežev delati, ker je hotel svojo ponižno služabnico tudi na zemlji povikšati, de bi verni njene zglede raji posnemali. 
Nauk. 
Iz njeniga življenja. 
Vsim, pa sosebno mladim, so nauki svetiga Germana potrebni v ponižnosti, v čistosti živeti, in ničemurne oblačila zaničevati. Kdor hoče dušno nedolžnost ohraniti, se more bati svetu dopasti. Kdor nosi prevzetne oblačila, kaže posvetno serce, in de bolj skerbi za telo, ko za dušo. Modri pravi: »Telesno oblačilo pokaže človeka.« Sirah. 19, 27. 
Sveta Genovefa je bila zaničevana, in obdolžena, pa ona je voljno vse preterpela, molila za sovražnike, in v dobrim stanovitno ostala. Kristjan moj! ti ravno tako delaj. Če se jeziš, in kolneš hude jezike, ni prave ponižne poterpežljivosti v tebi. Bolji ti je zaničevanje, ko hvala. Če se hujši jeziš, hujši terpiš. Slabi jeziki so ko ose, če se jim bolj braniš, huji ti silijo v obraz. Molči, preterpi, moli, in stanoviten bodi v dobrim. Če odstopiš od dobriga zavoljo slabiš jezikov, si hinavic, in razodevaš svojo hinavšino. To je znamnje, de ne služiš Bogu zavoljo njega samiga. 
Ona je dolgo živela, ako je bila ravno zmiraj v postih in v pokori. Ne poslušaj svojiga hudiga poželjenja, de bi ti posti škodovali. Bodi zmiraj zderžljiv, in posti se rad po navadi dobrih, to bo zdravje duše in telesa. Posti se na skrivnim, kader si sam zvoliš post; posti se očitno, kader je očitno zapovedan. Premehki kristjani se boje svojimu telesu škodvati s postam; če plešejo vso noč, če veliko terpe, ker svojimu hudimu poželjenju strežejo, tiga se ne boje; le takrat, ko zamore telesno terplenje duši pomagati, se boje. 
Ne živi mehko, ker mehko življenje ni keršansko. Kristjani sploh mislijo, de je mehko življenje le per bogatih; ti se motijo, ker zamore biti tudi per ubogih, ktiri veliko terpe, in se vedno trudijo. Mehko življenje je per tih, ktiri po svoji spačeni volji žive. Veliko jih je, ki se nevtrudno trudijo za živež, za posvetne dobičke, za strežbo svojim počutkam: kaj to pomaga, če terpe le za telo, za dušo pa jim ni mar? Pijanci, nečistniki, prevzetniki, in drugi taki veliko terpe, de bi zamogli po svojim gerdim poželjenju živeti. Eni so ognjeni za svet, pa v molitvi, v poslušanji božje besede, in v drugih svetih delih, so leni, in zaspani; drugi so, tudi per težkih delih, polni norosti, gerdiga govorjenja, in veliko hudiga. Vsi ti, in drugi taki so mehkiga življenja. – Svoje hude želje premagovati, v duhu pokore voljno terpeti, vse nadloge zavoljo Boga preterpeti, in vse keršanske dolžnosti spolnovati, je vsim zapovedano; kdor tiga ne dela, mehko živi. 
Vsi se morejo pokoriti, lenobo premagovati, serce in počutke pod zapovedi devati. Pokorjenje je potrebno pravičnim, de ne greše, je potrebno grešnikam, de se poboljšajo, in je potrebno poboljšanim, de stanovitni ostanejo. Poslušaj svetiga Pavela: »Tarem svoje telo, in ga v sužnost devam, de zaveržen ne bom.« I. Kor. 9, 27. – Tudi: »Umiranje Jezusovo na svojim telesu nosim.« II. Kor. 4, 10. – Kdor tiga ne dela, mehko živi, in bo zaveržen. 
Molitev. 
O Jezus! zgled ojstriga življenja, in velikiga pokorjenja, ponižno spoznam, de sim silno deleč od tvojih zgledov, in naukov. Ti si od rojstva do smerti veliko, in rad terpel za zveličanje moje duše, jest pak vsiga terplenja vreden sim se terplenja ogibal. Če sim terpel, sim nerad, le za telo, brez duha pokore. Tvoji sveniki so veseli bili tvojiga terplenja in bolečin deležni biti, jest pak sim ljubil in iskal le, kar je moje grešne počutke veselilo. V dobrotah sim bil hudobniši; če so me zadevale nadloge, sim bil nepoterpežljiv. Zdaj spoznam svojo prazno in hinavsko bogaboječnost, ker tudi dobre dela sim dopernašal zavoljo sebe, zavoljo hvale, zavoljo posvetniga plačila. O Jezus! napolni me s svojim duham, de bom tvoj učenc, de nikolj sebe, temuč zmiraj tebe išem, de bom tvojih bolečin tukaj deležen, in potlej tvojiga kraljestva. Sveta divica Genovefa prosi Jezusa za me, in za vse mehke kristjane, de zamoremo po voski poti terplenja in premagovanja v nebesa priti. Amen. 
IV. dan prosenca. 
Sveta Sinkletika divica. 
Imenitnost, bogastvo, lepota je prav redko s svetostjo v mladim človeku združeno, pa sveta Sinkletika je vse te zaderžke s pomočjo gnade premagala. Ona je bila rojena v velikim in spačenim mestu Aleskandriji od bogatih starišev. Njena sreča je bila, de je imela prav bogaboječe stariše, ktiri so jo z vso skerbjo v božjim strahu zredili. 
Ona je bila silno bogata in lepa. Kadar je bila odrašena, je svoje divištvo Jezusu v dar dala za vselej. Bogato bi se bila lahko omožila, pa stanovitno je ostala v svojim sklepu. Doma je rada bila, ponižno in sramožljivo je bilo njeno oblačilo; skerbno se varovala tudi hudobnih ženskih; pridna je bila, premišljevala svete resnice, in molila neprenehama. Njeno sosebno veselje je bilo z Jezusam se pogovarjati, velikokrat ga je po imenu klicala, in djala: »Ljubi Jezus! preljubi za-me križani Jezus! ti si ves moj, in jest sim vsa tvoja.« Ker je ona do Boga narveči dopadajenje imela, ni hotla od šumečiga sveta nič govoriti, nič poslušati; od svojih dobrih del je rada molčala, in tudi pred domačimi jih skerbno je skrivala, ker se je bala od napuha skušana biti, in ker je hotla le Jezusu dopasti. 
Stariši so ji pomerli, ko je bila še mlada, prodala je vse svoje veliko premoženje, in med uboge ga razdelila. Po tem je šla v domače pokopališe prebivat. V tistih časih so bile pokopališa bogatih prestorne, in so imele kamre za prebivališe živih. Ondi je bila v delu, v postu, v molitvi. Od nevošljiviga hudiča je bila hudo skušana, pa ona je z ljubeznijo do Jezusa s postam, in s solzami vse skušnjave srečno premagovala. 
Sinkletika je povsod slovela. Bogate divice in imenitne žene so jo obiskovale, in so se nad njo čudile. Čudile so se nad njo, de mlada, lepa, in bogata je vsimu svetu slovo dala iz ljubezni do Jezusa. Želele so po svoji moči ravno tako živeti, in so jo prosile za zveličanske nauke. Ona se je dolgo branila druge učiti, vender permorana je djala: »Kdor hoče dopasti Bogu, more vreden sad pokore delati; nikdar mehko živeti, svoje telo pokoriti, pred vsimi hudimi bežati; v samoti, v postu, v molitvi stanoviten biti; nikolj v se upati, temuč le v gnado svetiga Duha; radovidnost in radovednost premagovati, svoje misli vedno v nebesih imeti.« To je zapopadik njenih svetih naukov. 
Ona je bila že osemdeset let stara, in polna dobrih del; pa Bog je hotel po nji zgled velike poterpežljivosti drugim dati. Tri leta je bila bolna, de nikolj ni počitka imela. Zadnje tri mesce je bilo njeno nedolžno telo ena sama rana; narboljši in poterpežljiviši prijatlice so komaj per nji prestale. Umerla je peti dan prosenca okoli 360 po Jezusovim rojstvu. Nauk. 
Mogoče je v nebesa priti. 
Sveta Sinkletika uči, de moremo v nebesa priti, pa tudi de moramo za nebesa veliko terpeti. Ona je bila mlada, lepa, bogata, in v sredi velikiga spačeniga mesta, pa se ni dala smotiti, temuč je Bogu zvesto, in stanovitno služila do smerti. Ravno tako moramo mi, de svojo edino neumerjočo dušo zveličamo. 
Nektiri mislijo brez terplenja v nebesa priti, kar ni res. Kristus pravi: »Voske so vrata, in tesna je pot, ktira v življenje pelja.« Mat. 7, 14. Svetniki so bili v samoti, v postu, v molitvi, v žalosti, v pokori stanovitni, vender so zmiraj trepetali. Zdaj pa grešniki v smehu, v igrah, v norčijah, v požrešnosti vender le upajo v nebesa priti. O neumni! 
Drugi mislijo, de je nemogoče dušo zveličati; pa morebiti te misli zvirajo iz ljubezni do greha, ker se jim ne ljubi slabo natoro premagovati. Oni si iz lenobe zmišljujejo veliko težo v zapovedih, in zato mislijo, de je nemogoče po volji božji živeti. Oni so enaki lenimu otroku, kteri se očetu vedno odgovarja: Ne morem; v resnici pa noče. 
Kdor ima serce po Jezusovih naukih, misli, de le s terplenjem, in premagovanjem se pride v nebeško kraljestvo, vender se zamore priti, in sleherni pride, kteri s pomočjo gnade božje resnično hoče. Res je to, natora je slaba, sovražnikov je veliko; pa, kar ni človeku mogoče, je Bogu mogoče, ker vse zamoremo z njegovo gnado. Zapovedi so res butara, in jarm sprideni natori, pa z gnado božjo je ta butara lahka, in ta jarm sladak. Kar so perute pticam, to so zapovedi človeku. Ptice ne teže perute, ampak ji služijo k letanju, tudi zoper mraz in močo; ravno tako ima človek, kteri Boga resnično ljubi, v zapovedih vso pomoč. Kdor najde Boga s pravo vero, in ga iz vsiga serca ljubi, nosi butaro njegovih zapoved, ko človek, ki zaklad najde in ga nese domu. Težko nese, pa lahko nese, in terpljenja ne čuti, ker veselo terpi. 
O kristjan moj! zakaj se ti zdi, de preveliko terpiš za zveličanje svoje duše? Ti terpiš silno veliko za svet, morebiti terpiš veliko za pekel, morebiti več terpiš za pekel, ko bi bilo treba terpeti za nebesa. Tedaj, si vero zastonj prejel, ker se tako gerdo motiš v svojih mislih. Obudi, in obuduj živo vero, in spoznaj vrednost svoje duše; upaj v usmiljeniga Boga, in ga iz serca prosi, de pomoč gnade zadobiš. Le verjemi mi, de tvoja slaba natora povikšuje težo božjih zapoved, ker ji greh dopade. Hitro, in serčno se podaj na pot zveličanja po kteri so svetniki hodili. Kar so oni zamogli, zamoreš tudi ti. – Moli iz serca. 
Molitev. 
O moj Bog! ponižno spoznam, de sim do zdaj premalo skerbel za svoje zveličanje, sim živel do zdaj v zmoti; svetu sim služil, in le za telo skerbel, vender sim upal v nebesa priti. Moj preljubi Zveličar mi je pravo pot kazal s križem, svetniki s križem obloženi so hodili za njim, jest sim hodil po poti pogubljenja, in živel brez vsiga strahu. Za naprej, o Jezus! se bom le tebe deržal, in po tvojih zapovedih živel. Tvoje zapovedi so bile moji pokaženi natori težka butara, ker sim radovoljno ljubil greh, pa vse zamorem, ako mi pomagaš: tvoj jarm mi je bil težak le za to, ker nisim tebe ljubil. Daj mi po svoji veliki milosti ljubezen do tebe; napolni me z nebeško sladkostjo, de veselo terpim, de premagujem nadležne skušnjave, de stanovitno tebi služim, in v sveti družbi tvojih svetih tebe hvalim vekomaj. Amen. 
V. dan prosenca. 
Simeon Stilita pušaunik. 
Sveti Simeon, imenovan Stilita, ker je več let na stebru stal, je bil prečuden svetnik, nad ktirim je Bog kazal vsigamogočnost svoje gnade. Njegov oče je bil pastir, in tudi on je živino pasel do trinajstiga leta. Zgodilo se je, de je velik sneg padel, de ni mogel na pašo gnati. Takrat, še otrok trinajst let, gre v cerkev molit, in sliši brati iz evangelja: »Blagor žalostnim, oveseljeni bodo! Blagor čistim, Boga bodo gledali!« Te besede so ga močno spodbodle, pa umeti jih ni mogel. Vpraša stariga bogaboječiga pušavnika, kako se morejo te besede zastopiti? Pušavnik mu pove, de te govore od lastniga zatajenja in od keršanskih čednost, ki jih je k zveličanju treba. Skerbno ga še vpraša: »Kako zadobi človek sveličanje?« Starček mu odgovori: »Žalovati in jokati more človek zavoljo svojih grehov, ker je z njimi Boga razžalil, sveta ne ljubiti, postiti se, moliti, čuti čez svoje poželjenje; revšino, lakoto, zaničevanje, preganjanje in vse nadloge voljno preterpeti, in nobeniga prepovedaniga veselja tukaj ne vživati. Zastopiš to, moj ljubi otrok? Bog ti daj tako živeti!« 
Simeon je bil skozi serce presunjen od tiga svetiga govorjenja, je ponižno in goreče prosil Boga gnade, de bi z njo hodil po poti zveličanja. Žel je v pušavo, ondi je bil nektere dni. Ves ognjen za zveličanje pride v neki klošter, poklekne pred vikšiga v kloštru, prosi ponižno ga v klošter vzeti, kar je tudi sprosil. V kloštri je, ako ravno še otrok, narojstrejši živel memo vsih druzih. Stanovitno je molil, vedno se postil, in nikoli ni dal počitka svojimu telesu. Vikši tega kloštra ga je oslovil, de bi njegovo preojstro življenje ne bilo nevaren zgled drugim pušavnikam. 
Sveti Simeon pokoren zapusti klošter, in potlej je še ojstrješi živel. Na zadnje si je prebivališe zvolil visok steber, na kterim je, kakor pravijo, 40 let stoje živel: ondi je prestal lakoto, žejo, vročino, mraz in veliko druziga hudiga. 
Več let je že živel v pušavi, de je njegova mati še le zvedla, kje de je, in kako sveto de živi. Silno je želela ga še enkrat viditi, in z njim govoriti. Pride k njemu, od veselja se zjoka nad njim, in mu razodene svoje silne želje ga viditi. Tolaži jo rekoč: »Nikar ne žalujte, ljuba moja mati! sej se bomo vidili v večnim božjim kraljestvu.« Umerla mu je mati zraven njega. Ves žalosten joka in moli rekoč: »Gospod naj te vzame v svoje veselje, in plača naj ti bolečine, trud in skerbi, ki si jih imela zavoljo mene. O Gospod! ki na Kerubinih sediš, vse je v tvoji oblasti; ti si obljubil nebesa vsim, ki te ljubijo, ti kličeš in jemlješ duše pravičnih v svoje kraljestvu, in veržeš hudobne v pogubljenje, vzemi nje dušo v prebivališe naših svetih očakov, zakaj vse je v tvoji oblasti od vekomaj do vekomaj. Amen.« 
Bog je po njem s čudeži svojo vsigamogočnost razodeval; veliko ljudi je zavoljo njegoviga svetiga ojstriga življenja k njemu peršlo se mu v molitvo perporočevali, in ker so vidili, koliko si za nebesa perzadeva, so tudi pokoro zvolili, hudobno in mehko življenje zapustili in k Bogu se obernili. 
Kadar je veliko let na stebru stal je zaspal v Gospodu, v letu 459 po Kristusovim rojstvu, in šel v nebesa, za ktere je tolikanj terpel. 
Nauk. 
Z vednim pokorjenjem svoje hudo poželjenje premagovati. 
Začetik brumniga življenja svetiga Simeona je bilo skerbno poslušanje besede božje. Prav govori Salomon: »Modrosti začetik so želje resnične po nauku.« Modr. 6, 18. Kristjan! ti velikokrat slišiš, in poslušaš besedo božjo, pa brez vsiga sadu. Beseda božja ti je merzla, ker hudo poželjenje moti tvoje serce. Preženi z gnado božjo ljubezen do greha, in zveličanski nauki ti bodo prijetni. 
Spremisli neizrečeno pokorjenje nedolžniga Simeona, de spoznaš potrebo se pokoriti, in de se resnično pokoriš. Bog ti ne zapove delati, kar je on delal, vender v drugih rečeh ga po svoji moči posnemaj, in si dolžan, ker si grešnik. Od njega si slišal, de je od pervih let do smerti v veliki pokori živel: ti si morebiti od pervih let do zdaj v grehih živel. Delaj tedaj vreden sad pokore. 
Pokora Bogu narprijetniši je premagovanje svoje hudobne volje, pa tudi moreš v pokorjenji živeti, ako hočeš svojo hudobno voljo premagovati. Jezus to zapove, rekoč: »Kdor hoče za menoj priti, naj zataji sam sebe.« Luk. 9, 23. Vsi smo v hudobiji spočeti, naše misli so hudobne, vsih serce je sprideno, na našim mesu ni nič zdraviga, imamo hudo voljo božji sveti volji nasprotno; vsi smo skušani od svojiga hudiga poželjenja, ktiro sili našo dušo v večno pogubljenje. 
Mi smo tedaj dolžni starimu človeku odmreti, ktiriga smo po Adamu poverbali, in smo dolžni se ponavljati po Jezusu Kristusu; če tiga ne storimo, bomo vekomaj umerli. Sam Bog to zapove, in zato pravi sveti Pavel: »Slecite stariga človeka z njegovimi deli, in oblečite noviga – po Jezusu Kristusu.« Kolos. 3, 9. 
Kristjan! nikar ne živi po svojim hudim poželjenji pa odverni se od svoje hudobne volje, ne poslušaj hudiča, slabih tovaršev, ali svojih hudih želja. Ne živi, kot neverniki v nesramnosti, v požrešnosti, v pijanosti, v nečistosti; če živiš po mesu, boš vekomaj pogubljen. Ne opušaj le očitno hudiga djanja, ampak skerbno premaguj hude misli, de boš per Bogu pravičen. Ti si kristjan, živi tedaj sveto po Jezusu Kristusu. 
Sveti Pavel pravi: »Kteri so Kristusovi, so svoje meso križali, vse grehe, in želje.« Gal. 5, 24. 
Ne brani se tiga storiti, ker drugači ne boš zveličan. Če zdaj nočeš sebi odmreti, svoje misli in počutke v sužnost devati, in se pokoriti, te bo smert v grehih prehitela, in pred sodbo božjo ne boš obstal. Telo bodo červi snedli, premoženje bodo drugi vživali, ali zapravili, dušo boš pogubil. Stori tedaj z dobro voljo zdaj za večno zveličanje, kar boš potlej zastonj storiti želel. Če tiga ne storiš, boš svojo terdovratnost obžaloval vekomaj, in ta prepozna žalost ti ne bo nič pomagala. – Obžaluj iz serca svoje grešno življenje, in reci. 
Molitev. 
O Jezus! zdaj žalosten spoznam, de sim od tvojih svetih naukov deleč zašal. Svojim počutkam sim stregel; sebi in svetu sim živel; slabeji sim bil od nevernikov, ker oni tebe ne poznajo, jest pak sim vedno slišal tvoje, svete nauke, in vžival tvoje dobrote. O jest nesrečni človek! Veroval sim v tebe iz ljubezni do mene križaniga, drugiga mi pak ni mar bilo kot razujzdano živeti. Poslušal, in bogal sim raji vsakiga, kot tebe, o Jezus! Upam v tvojo neskončno milost; ti zamoreš in hočeš meni pomagati na pravo pot pokore. Pomagaj mi po svoji veliki milosti, de s pomočjo tvoje gnade serčno obžalujem svoje velike grehe, se resnično poboljšam, v pokori do smerti stanovitno živim in tebe vekomaj vživam. Amen. 
VI. dan prosenca. 
Sveti trije kralji. 
Malo časa po Jezusovim rojstvu so prišli v Betlehem mesto rodu Juda iz jutrove dežele modri Jezusa molit. Ti so bili pervine nevernikov. Ti se sploh sveti trije kralji imenujejo. So bili res kralji, ali ne; kako jim je bilo ime, se ne more v resnici vediti. Bogati, mogočni in modri so bili. Sploh misel je, de so bili iz Arabije, ktera velika dežela meji z Judovsko, in je Judovski deželi proti jutru. 
Modri so v svoji deželi vidili novo zvezdo nad Judejo, in od božje gnade razsvitljeni so spoznali de oznanuje rojstvo Sina božjiga. Od te prečudne zvezde je veliko časa prej pravil Balaam. – Judje so bili v daljnih deželah v sužnosti, in tudi neverniki so lahko od njih zvedili, de čakajo odrešenika, in ob ktirim času bo prišel. 
Modri polni hvaležnosti in serčnosti so se na pot podali, in hiteli v Judejo, pa zvezda se jim je bila skrila, kar je bila skušnja njih verne stanovitnosti. Oni so menili, in je bilo res: v Jeruzalemu bomo zvedili, kje je novi kralj rojen; so hiteli v mesto, in serčno vprašali po njem. Oni niso prašali po sinovih kralja Herodeža, ktiri so že bili odrašeni, temuč kje je zdaj rojeni kralj Judov. 
Kadar je kralj Herodež to slišal, se je prestrašil, in ves Jeruzalem z njim. – Ob tistim času Judje niso imeli praviga zapopadka od odrešenika. Oni so od njega mislili de bo Israelce od vidnih sovražnikov odrešil, in de bo mogočen kralj v Jeruzalemu čez vse narode. Motili so se, ker so prerokovanje od katoljške cerkve posvetno zastopili. Herodež je ravno tako mislil, zato se je prestrašil, ker se je bal za kraljestvo. Pa zakaj so se tudi Jeruzalemčani prestrašili? Jim ni bilo bolji se Herodeža znebiti? To je res, vender so se prestrašili iz posvetnih uržahov. – Eni so se prestrašili k videzu in iz hinavšine, de bi Herodežu dopadli. – Drugi so se prestrašili iz lakomnosti, ker so se bali za službo, ktiro so imeli per njem, ali od njega. – Tretji so se prestrašili, ker so menili: neusmiljeni kralj Herodež nas bo pomoril, ker bo mislil, de noviga kralja želimo. 
Kralj Herodež je poklical učenike, in jih je vprašal: »Kje bo Kristus rojen?« Oni so mu odgovorili: »V Betlehemu rodu Juda.« Prej ni bilo Herodeža mar zvediti, kje bo Kristus rojen, zdaj ga le skerbi, ker se boji za kraljestvo, zato ni bil vreden ga poznati. 
Kralj Herodež je potlej skrivaj poklical modre in skerbno iz njih spraševal čas, v ktirim se jim je zvezda perkazala. Kadar je to zvedil, jim reče: »Pojdite, in skerbno oprašujte po detetu, in ko ga najdete, pridite meni nazaj povedat, de tudi jest grem ga molit.« — O neusmiljeni in prekanjeni hinavic! On je modre skrivaj poklical, de bi drugi ne slišali tiga hinavskiga govorjenja, in modrim ne povedali, koljko je on neusmiljen. Herodež je hudobno mislil, in lepo govoril, zato je on živa podoba hinavske duše. 
Modri so Herodežu verjeli, pa Bog ni dopustil jih zapeljati. Oni so šli berž iz Jeruzalema, in zunaj mesta ugledajo zvezdo, ktiro so prej vidili v jutrovi deželi, ta je pred njim šla, in nad Jezusam obstala. To je bilo nebeško plačilo njih velike serčnosti in stanovitnosti. Modri so bili neizrečeno veseli, in hvaležni zato, so hiteli za zvezdo, in so našli Jezusa. — Kdor je zvest Bogu, ni nikdar od njega zapušen. Modri so ob ti perložnosti skazali dve sosebni čednosti, živo vero, in veliko ponižnost. Oni so šli v tisto revno prebivališe bolj ubogimu, ko mogočnimu kralju podobno, vender se niso nad tim pohujšali, temuč so spoznali odrešenika vsiga sveta, in kleče novorojeno dete ponižno molijo. 
Oni so Jezusu v dar dali zlata, kadila, mire. Ti darovi razodenejo njih vero. Z zlatam so njega spoznali kralja, ker zlato se daruje kraljam; s kadilam so ga spoznali Boga, ker kadilo se zažiga per božji službi; z miro so ga spoznali človeka, ker z njo pomozane so v tistih deželah trupla mertvih pokopavali. Narboljši, in prijetniši dar modrih je bil ta, ker so sebe iz vsiga serca Jezusu dali. 
Modrim je bilo od Boga razodeto, in zapovedano ne verniti se k Herodežu; šli so tedaj po drugi poti v svoje dežele nazaj. Oni niso spoznali Herodežove hudobne hinavšine, pa Bog jih ni pustil zapeljati. Jezus je bil tedaj dobrim razodet, hudobnim je ostal neznan. — Modri so vso pot hvalili Boga, Jezusa so zmiraj v sercu nosili, drugim so ga po moči oznanovali, do smerti prav sveto živeli, in potlej sosebno plačilo v nebesih prejeli. 
Nauk. 
Iz tiga prasnika. 
Modri so vidili novo zvezdo, in so berž šli Jezusa iskat: ako bi ne bili berž šli, bi ga morebiti ne bili nikolj najdli. Kristjan moj! tudi tebi sveti zvezda gnade božje, iši tedaj berž Jezusa s pravim spreobernjenjem. Ne reci: Bom ob bolj perložnim času, kadar bom manj skerbi imel, kadar mi bodo skušnjave manj nadležne, kadar bom stareji. Če si gnadi božji nezvest, morebiti boš zapušen. Gorje človeku, ktiri ne spozna časa božjiga obiskanja. — Lažnjivi prijatli, dolga pot, nevarnost in veliko terplenje bi bilo lahko odvernilo modre, ako bi bili manj gorečosti imeli; ravno to tebe, o grešnik, obsodi, ker sovražnike svoje duše poslušaš, in nočeš nič terpeti za svoje zveličanje, — Serčno tedaj vstani, in pojdi k Jezusu. 
Modrim se je bila zvezda skrila, pa oni niso zavolj tiga od dobriga sklepa odstopili. Kakor z njimi, tako z drugimi Bog dela. On daja svitlobo iz milosti, in iz milosti perpusti tamo. Dobro in hudo se premenjuje, de smo serčni in ponižni. Grešniki! v hudim ne pozabite dobriga, in v dobrim ne pozabite hudiga. Bog z nami dela kot moder oče s svojimi otroci, ktire resnično ljubi, pa očitne ljubezni njim ne kaže vselej. Kristjan! če nimaš občutniga veselja v molitvi in v božji službi, bodi stanoviten, ne odstopi od dobriga, še bolj moli; opravljaj zvesto, kar ti Bog zapove, in potlej ti bo obilno povernjeno. Kadar se je zvezda skrila modrim, so šli v Jeruzalem, de bi od učenikov svedili, kam se bodo obernili. Ti ravno tako delaj; kadar kolj cviblaš, vprašaj učenike katoljške cerkve, sosebno per spovedi, de najdeš pravo pot, in de po nji varno hodiš. Nimaš zgovora, če tiga ne storiš. 
Herodež se je prestrašil in ves Jeruzalem z njim, kadar so zvedili, de modri novorojeniga kralja išejo. Glej, o kristjan! de se tudi ti iz posvetnih uržahov ne prestrašiš, kadar slišiš, kaj je storiti k zveličanju. Jezusovi namestnik ti zapove slabiga prijatla zapustiti, veliki družbi se odpovedati, bližnimu poverniti, ali kaj drugiga; ne prestraši se, temuč stori to, de dušo zveličaš. Kaj ti bodo zapeljivi prijatli, velika družba, obilnost blaga pomagali v večnim pogubljenji? 
Herodežu ni bilo prej mar zvediti, kje in kedaj bo Kristus rojen, le ob prihodu modrih je želel zvediti, ker se je bal za kraljestvo. — Herodež je podoba slabih kristjanov, ktiri od skerbi, od sladnosti, od skušnjav zmotljeni žive v radovoljni slepoti. Le v nevarni bolesni skerbno oprašujejo učenike, in spovednike, kaj de jim je storiti, pa takrat je morebiti prepozno. — Učeniki, kteri so modrim pravili, kje bo Jezus rojen, in vender sami niso hotli k Jezusu iti, pomenijo tiste, kteri druge modro uče sami pak ne delajo tako, drugim kažejo pravo pot, sami pa po drugi hodijo. 
Si slišal, kako je Herodež hinavsko govoril modrim; ti sovražiš njegovo gerdo hinavšino, pa morebiti ravno tako delaš. Ti moliš Jezusa z žnabli, pa ne s sercam; skerbiš za njegovo zunanjo čast, in ga z življenjem zaničuješ; želiš ga prijeti per svetim obhajilu, in ga križaš v svojim sercu; prav govoriš in hudobno delaš. Preljubi moj! kaj je to, kot gerda hinavšina? 
Modri so zunaj Jeruzalema zopet vidili zvezdo, ta je pred njimi šla, in nad Jezusam obstala. — O kristjan! bodi poln vere, in serčnosti, in Bog te bo srečno vodil. Modri so našli Jezusa, kteriga so z velikim terplenjem stanovitno iskali; ti ravno tako delaj. Kaj ti pomaga zvediti pot, po kteri se pride do Jezusa, če nočeš hoditi po nji, ali če odstopiš od nje? Bodi tedaj božjimu poklicu pokoren, in na Gospodovi poti stanoviten. Boljši bi ti bilo poti resnice ne sponzati, kot po spoznanji od nje odstopiti. 
Živa vera, in serčna ponižnost modrih uči in svari. Bogatih in mogočnih ni bilo sram pred detetam Jezusam se očitno poniževati; ti morde se sramuješ ponižno moliti Jezusa v pričo drugih kristjanov. Per sveti maši je ravno tisti Jezus, kralj nebes in zemlje, kteriga so modri v Betlehemu molili: to veruješ, vender je malo prave ponižnosti v tebi. Bodi tedaj poln žive vere, kot modri in boš tudi ponižen. 
Tudi ti daruj Jezusu, kot modri prijetne dari. Zlato mu daj čiste goreče ljubezni, kadilo prave molitve in časti, miro resničniga pokorjenja in solza. Včasi daješ v dar za Jezusovo zunanjo čast, sebe pa nočeš dati; če mu sebe ne daš, bo on vse tvoje dari zaničeval. 
Modri so šli po drugi poti v svojo deželo nazaj, ker jim je bilo to razodeto in zapovedano od Boga. Tudi ti delaj tako, varuj se prav skerbno Jezusovih sovražnikov, ker oni te ne morejo čisto ljubiti, in zavolj tiga te bodo zapeljali, pohujšali in pogubili. Boljši in potrebniši je prijasnost Jezusova od prijaznosti vsih kraljev in mogočnih, ker ti vsi kralji in mogočni ne bodo zamogli pomagati, ali te rešiti na sodni dan, ako najdeš Jezusa serditiga. 
Molitev. 
O preljubi Jezus! zgrevano spoznam, de sim velikokrat tvojo gnado zaničeval, ktira me je nepeljevala k tebi. Ti si meni pomagal iz zgol milosti, jest sim se branil iz zgol hudobije. Modri so tebe z velikim terplenjem iskali, jest bi bil lahko, pa te nisim hotel iskati. Tvojiga velikiga poniževanja in naukov sim se pred ljudmi sramoval, ker tebe nisim ljubil. Zlo per tvoji službi sim bil premalo ponižen: če sim ti pa z besedo hvalil, sim te z djanjem zaničeval. Pomagaj mi, dobrotljive Jezus! moje slabo življenje resnično poboljšati. Terdno obljubim tudi z velikim terplenjem tebe iskati, in najditi. Tebi v dar dam svojo dušo, svoje telo, in kar premorem. Majhen dar je leta, pa tvoja milost je neizrečeno velika, in me ne bo zaničevala. — Sveti trije kralji! prosite Jezusa za-me ubogiga nevredniga grešnika, de milost od njega zadobim, in de ga v vaši sveti družbi hvalim vekomaj. Amen. 
VII. dan prosenca. 
Sveti Lucijan marternik. 
Sveti Lucijan je bil rojen na Sirskim, in od mladosti do smerti je bil Bogu zvest. Kadar je bil odrašen, je vse svoje premoženje med uboge razdelil, in v klošter šel, de bi ondi brez zmot Bogu goreče služil. Njegova narveči skerb je bila od pervih let do smerti prav skerbno premišljevati Jezusove nauke, in po njih na tanko živeti, de bi dušo zveličal. 
Njegova svetost ni mogla skrita ostati, verni so ga želeli povikšaniga v s. cerkvi. Mašnik je bil žegnan za strežbo vernih velikiga mesta Antiohije. V tistim velikim mestu je nevtrudno oznanoval besedo božjo, verne je neprenehama učil v čistih naukih katolške cerkve, in tudi veliko pisal za podučenje vernih, in za spreobernenje nevernih: on je bil s svojim svetim življenjem vsim zgled prave brumnosti, velikiga pokorjenja in globoke ponižnosti. 
Ob tistim času so neverniki preganjali cerkev. Sveti Lucijan je bil tudi ujet, zvezan in veržen v ječo, ker je dolgo, in veliko terpel, pa on je bil vsiga tiga terplenja vesel, in je vedno hvalil Boga. Potlej so ga neverniki mnogo skušali in martrali pa ga niso mogli premagati. Na vsako vprašanje neverniga sodnika je odgovoril: Jest sim kristjan. S tim je premagal vse sovražnike. Na zadnje je bil umorjen 7. dan prosenca 312. 
Nauk. 
Verni morejo biti željni svetih naukov, in delati po njih. 
Sveti Lucijan je bil od pervih let do smerti zvest Bogu, ker še v začetku je bil poln ognjenih želj po Jezusovih naukih: te je on zmiraj premišljeval, in se jih učil. Prav govori Salomon: »Začetik modrosti so resnične želje po nauku.« Modr. 6, 18. On je zmiraj v sercu imel, kar je obljubil per svetim kerstu, in kar je Kristusu dolžan; za to je nevernikam odgovarjal: Jest sim kristjan. Ta beseda vse dolžnosti zapopade, in razlaga. — Bodi tudi ti zmiraj lačen Jezusovih naukov. De to storiš, premisli: Sin božji je iz nebes prišel nas učit. Kakšini bi mi bili brez njegovih naukov! 
Večna hvala bodi usmiljenimu učeniku Jezusu, kteri nam je pernesel luč, in zaslužil gnado, de bi spoznali kaj je storiti, in tudi storili. Slaba natora bi nas učila reči: Blagor bogatim – veselim – razujzdanim, pa Jezus, učenik, odganja te zmote. Mi bi razujzdano in krivično živeli, brez vsiga očitanja vesti, vsi bi bili pogubljeni. Ljubi tedaj svete nauke Jezusove. 
Ako te resnica prav veseli, boš nauke rad poslušal in premišljeval, boš pridige, in vse svete nauke z željnim in ravnim sercam poslušal. Če ne maraš za Jezusove nauke, zaničuješ Jezusa samiga. Poslušaj, kako strašno Jezus govori zaničevavcam božje besede: »Vi ste iz očeta hudiča.« Potlej perstavi: »Kdor je iz Boga, besedo božjo posluša.« Jan. 8, 44, 47. 
Ako te resnica prav veseli, boš rad živel po nji. Kaj ti pomaga poslušati, če ne živiš po naukih? Kaj ti pomaga dosti znati, če slabo živiš? Marsktiri hvali nauke Jezusove z besedo, pa jih zaničuje z življenjem. Poslušaj svetiga Pavla: »Niso ti, ktiri postavo slišijo, pravični, temuč ti, ktiri postavo dopolnujejo.« Rim. 2, 13. — Tedaj živi sveto po svetih naukih, ker boš tudi po njih sojen. Beseda, ktiro je Jezus govoril, te bo sodila na posledni dan. 
Ne poslušaj svojiga hudiga poželjenja, ali hudobnih naukov zoper razodeto besedo božjo. Slaba natora nerada nosi potrebno težo božjih zapoved: za to si vedno perzadeva polajšati jarm Jezusovih naukov. Če si resnice željin, boš od nje razsvitljen; če resnice ne ljubiš, boš poln zvijač zoper njo. Hudobnik noče zastopiti, de bi dobro delal; on sovraži luč, ker so njegove dela hude. Kdor je slabiga življenja, ne terpi rad zdraviga uka. Njemu je vse previsoko dognano, vse preojstro, in vse pretežko. 
Preljubi moj! ne pohujšaj se nad slabimi, in ne poslušaj hudobnih, ker ti so lulika od sovražnika perzijana, pa potlej bo v ogenj veržena. Poslušaj in ubogaj le katolško cerkev, steber resnice; in zopet ti perporočim, ne poslušaj in ne posnemaj hudobnih, ker veliko grešnikov te ne bo rešilo na dan sodbe. Poslušaj, kako govori sveti Pavel: »Ako bi ravno iz nebes angel prišel – kar scer biti ne more – vam oznanit zunaj tiga, kar smo vam oznanovali, naj bo preklet.« Gal. 1, 8. 
Molitev. 
O Jezus solnce moje duše, in vsiga sveta! ti si luč pernesel na svet, pa jest, neumni človek, sim do zdaj ljubil tmo, in sovražil luč zato, ker so moje dela bile hude. Spačnost mojiga serca in življenja je bila kriva, de sem si zmišljeval zgovore zoper tvoje zapovedi, de sim grešne dela opravičeval, in de sim po slabih šegah neumniga sveta slepo živel. Spačenost mojiga serca mi je prijetno storila vse, kar so mi hudobni pravili, in de sim raji njim verjel, kot tebi, in tvojim namestnikam, duhovnim. Odpusti mi, o Jezus! mojo hudobijo; za naprej bom le tvojo cerkev poslušal, in hočem le po njenih naukih živeti. Daj mi gnado po tvojih zapovedih živeti, varuj me pred zapeljivim pohujšanjem, daj mi serčnost vse hudo raji prestati, ko tebe žaliti, daj mi stanovitnosti v dobrim, de ne opešam, in de tvojo milost hvalim vekomaj. Amen. 
VIII. dan prosenca. 
Sveti Severin, Esterajharski učenik. 
Sveti Severin, mašnik iz velikih želj prav sveto živeti, in Bogu prav skerbno služiti, je šel v daljne dežele svete pušavnike obiskat, de bi se od njih naučil popolnama živeti. Per njih je bil več časa v vsih dobrih delih, in je želel zmiraj per njih ostati; od božjiga razsvitljenja pa gnan, je prišel v naše dežele grešnike preobračat k Bogu. On je v majhnim mestu blizo Duneja spačenim prebivavcam oznanoval pokoro, pa ga niso hotli poslušati. Na zadnje jim je ojstro rekel: »Ako se ne spokorite, vas bo Bog hudo, hudo pokoril: neusmiljeni sovražniki bodo nad to mesto prišli, vse bodo pomorili in požgali.« Oni pa so se mu posmehovali. 
Sveti Severin je tisto terdovratno mesto zapustil, in v drugo šel. Čez majhen čas so prišli Ogri, kteri so bili takrat neverniki, so mesto premagali, vse pomorili in požgali. Drugim mestam okolj in okolj so enako delali; potlej so prišli nad tisto, v ktirim je bil sveti Severin. Mestničani so bili v groznim strahu, pa na ognjene besede njegove so se k Bogu spreobernili. Bog je njih pokoro in prošnje uslišal, in jih naglo rešil od hudih sovražnikov. 
Leta zvesti služabnik božji je tudi na Dunaji in v drugih mestih oznanoval pokoro; veliko dobriga je delal vsim; v pokori in terplenji je vedno živel; kakor je pa sveto živel, je tudi sveto umerl v letu 480. 
Nauk. 
Zakaj nam Bog pošilja nadloge? 
Sveti Severin je resnično govoril: Bog pošilja nadloge zavoljo grehov; in s pokoro se potolaži pravična jeza božja. Vender moremo spoznati, de vsi smo strahovanja, in nadlog potrebni, ker smo spridene natore; in zraven moramo spoznati, de Bog tudi pravičnim pošilja nadloge. Bog tako ravna s svojimi prijatli, de se raji ločijo od sveta, de zbrišejo svoje madeže, in veči plačilo prejmejo v nebesih. Besede angelja Rafaela starimu Tobiju rečene so prečudne, pa ravno one poterdijo, kar je bilo zgoraj rečeno. On je tako govoril: »Ker si bil prijeten Bogu, te je nadloga mogla skusiti.« Tob. 12, 10. 
Bog s terpljenjem obiskuje grešnike, de se spreobernejo. Od tiga pričuje sveti Pavel, rekoč: »Mi smo od Gospoda pokorjeni, de ne bomo s svetam pogubljeni.« I. Kor. 11, 32. Nadloge zadevajo grešnike, de spoznajo, koljko je hudo in grenko Gospoda zapustiti; de k njemu zdihujejo, in se spreobernejo. Na zemlji, nerodovitni pušavi dobriga in rodovitni hudiga, ne moremo biti brez nadlog: to je pa, de jo teptamo z mislami, kakor jo teptamo z nogami, in zdihujemo po nebeškim kraljestvu. 
Terdno misli, de so vse nadloge od Boga. Prerok Amos vpraša: »Je li nesreča v mesti, ktere bi ne bil Gospod storil?« Am. 3, 6. Vse nadloge so od Boga. Vetrovi, mraz, suša, moča, ogenj, bolezni, sovražniki, in vse stvari so šiba v božji roki. Če kaj terpiš od nadležnih ljudi, če nimaš sreče per hiši, če so slabe letine, če je vojska, ali kar si bodi hudiga, zunaj greha vse je od Boga. Ti dolžiš vse druge, pa nočeš spoznati: Bog me štrafuje zavoljo grehov. Če pa spoznaš, kaj ti pomaga, ako se ne poboljšaš? Poslušaj besede svetiga pisma: »Ogenj, toča, lakota in smert, vse to je za maševanje stvarjeno.« Sirah. 39, 35. David tudi pričuje: »Ogenj, toča, sneg, led, piš, in vse nadloge spolnujejo božje povelje.« Ps. 148, 8. Ravno zato Bog tebe štrafuje s človeki, kteri te sovražijo in stiskajo. On ni kriv njih hudobne volje, pa perpusti to, ker si ti vreden. On te tepe z njimi, potlej bodo pa oni hudo pokorjeni. Od tiga je neisrečeno veliko zgledov v svetim pismu. — Jenjaj tedaj od krivih sodeb in le sebe kriviga spoznaj. Jeremija vpraša: »Kdo je moder, de bi zastopil, zakaj je dežela razdjana?« On odgovori: »Ker so ljudje Gospodove zapovedi zapustili.« Jer. 9, 12, 13. 
Ne čudi se de Bog štrafuje hude dela, ker je pravičen in svet. Čiste so njegove oči, in ne more hudobije terpeti. Premisli koljko hudiga je na svetu, kdo se Boga iz ljubezni boji, koljko pravice in svetosti je med nami? Dobriga je malo, hudiga veliko; ni več nedolžnosti, ni več pokore na svetu. Pohujšanja je toljko, de se skoraj že ne misli na besede Jezusove: »Gorje svetu zavoljo pohujšanja.« Mat. 18, 7. Tedaj, kakšna modrost in pravica je tvoja, o grešnik! de hočeš po svoji hudi volji živeti, in se čudiš, ako Bog pošilja nadloge: čuditi bi se mogel, de nismo vsi pokončani. Res, božja milost je, de smo še živi, de nismo pogubljeni. 
Preterpi voljno vse nadloge, ker si jih resnično vreden. Vse, karkolj se ti hudiga pergodi, prenesi v duhu pokore, in ne zaverzi Gospodoviga svarjenja. V vsih nadlogah imaj pred očmi Jezusove besede in reci iz serca: Zgodi se tvoja volja, kakor v nebesih, tako na zemlji. Ti praviš: Lahko bi preterpel, ako bi od ljudi hudiga za dobro ne prejemal. Neumnež! To je pravično plačilo tvoje nehvaležnosti, ker ti z Bogam ravno tako delaš. Porečeš: Vse križe bi ložej preterpel, kot tiga. O neumni grešnik! ti čerev in pepel boš vsigamogočniga Boga vžugal. Hočeš narmodrejšiga učiti, kako te ima pokoriti. Kdo si ti, de se hočeš z Bogam pravdati, in prederzno vprašati: Zakaj mi te nadloge pošiljaš? Ti si bil velikokrat vreden pekla, ne brani se majhniga in kratkiga terpljenja. Če hočeš, ali nočeš, moreš terpeti. Braniš se teh križev, pa si še hujiših vreden. Ne brani se tedaj križev, ampak voljno preterpi; če voljno terpiš, ložej terpiš, in zraven veliko plačila zaslužiš. Poterpežljivost ti je potrebna, de božjo voljo storiš, in obljubo večniga življenja zadobiš. Hebr. 10, 36. Bog te štrafuje in terpinči, de se spokoriš, in ti ogrenuje iz gole milosti posvetno veselje, de pogubljen ne boš. Bog ti ne pošilja nadlog le zato, de terpiš, temuč, de s pravo pokoro njega išeš. Gorje tebi, ako bi te pustil v grehih mirno živeti. Spreoberni se tedaj k Gospodu, in te bo rešil iz nadlog; če te pak ne bo rešil, ako se ravno poboljšaš, ti bo potlej obilniši plačilo dal. — Memraš čez križe, in terdovraten v grehih ostaneš. Terpiš, ne zavoljo pravice, temuč zavoljo svojih grehov, pa se huduješ, in se ne poboljšaš. Bog te pokori zavoljo prejšnih pregreh, pa ljubezen do njih je zmiraj močna v tebi. Obetaš poboljšenje, pa časa za poboljšenje vender le nikolj ni. Prosiš scer Boga za rešenje, pa s svojo terdovratnostjo ga permoraš te še hujiši štrafati; jenjaj tedaj od grehov, in on bo jenjal od tepenja. 
Molitev. 
Oče neheški! vem, de me štrafuješ le zato, ker sim grešnik, pokorjenja vreden in potreben. Ti mi pošiljaš nadloge, de bi se poboljšal, in vekomaj ne terpel. Ti si Oče usmiljenja, in le iz ljubezni me pokoriš. Pravična je tvoja šiba. Veliko dobriga sim prejel od tebe, in tudi zdaj prejejemam, pa nehvaležniši sim bil od vsih drugih; si me z nadlogami stiskal, pa zopet nisi per meni nič opravil. Včasi sim obetal pokoro, pa le obetal jo s pičlim sercam, pokore vender nisim delal, in do zdaj sim ti nepokoren živel. Zaverženja sim vreden, spoznam, pa ravno tvoje strahovanje mi daje upanje, de me še vabiš k pokori. Pravičen in usmiljen si, o Gospod! več se ne bom tebi ustavljal, daj mi gnado prave pokore, in tepi me tukaj po svoji milosti, de pogubljenju odidem. Sveti Severin, oznanovavic pokore, sprosi mi po Jezusu Kristusu praviga duha pokore, de se spreobernem, ne le voljno, ampak tudi z veseljem terpim, in de se po smerti vekomaj veselim. Amen. 
IX. dan prosenca. 
Sveti Gordi marternik. 
Sveti Gordi stotnik (poglavar čez sto mož) v mestu Cezareji je bil zvest, mogočen, in od vsih časten. V letu 303 pod cesarjama Dioklecijanam in Maksimijanam je hudo preganjenje vstalo čez cerkev. Od tiga hudiga preganjenja očak sveti Bazili pravi: Neverniki so bili bolj neusmiljeni od zverin; kdor ni hotel moliti malikov je bil brez vsiga usmiljenja umorjen; pušave in ječe so bile polne kristjanov, hiše pa prazne. Sveti Gordi je pred Bogam dobro premislil, potlej je sklenil svojo imenitno službo pustiti, in v pušavo bežati, kar je tudi storil. V pušavi je živel v molitvi, in v pokori. Njegova duša se je v pušavi če dalje bolj unemala, in drugiga ni želela ko veliko terpeti za vero Jezusovo. On je zvedel, de v Cezareji bodo neverniki velik praznik obhajali; šel je v mesto, de bi te neumne od hudiga odvernil; pa berž so ga spoznali, zavpili, z zobmi škripali, ga popadli in peljali pred oblastnika; pred ktirim je prav serčno spoznal Jezusa, in zaničevol malike. Oblastnik ves serdit ukaže svojim služabnikam, de naj perpravijo šibe, nože, skire, ogenj. Sveti Gordi ves vesel reče: »Bog je moja pomoč, nič se ne bojim; če bom huji terpel, veči plačilo me čaka.« Kadar so ga neverniki martrali, jim je sam serčnost dajal, ker je želel še več terpeti. 
Oblastnik vidi de s hudo nič ne opravi, mu začne prijazno govoriti, in mu obljubi čast, bogastvo in veliko drugiga, če se odpove Kristusu in malike moli. S. Gordi serčno odgovori: »Neumen si, če misliš, de bi jest prodal lepe nebesa za posvetne dobrote.« Oblastnik se razserdi, in ga berž obsodi. Takrat so perstopili prijatli k svetimu Gordiju, in so ga prosili rekoč: »Saj z besedo tolaži oblastnika, de ne umerješ v narlepši starosti; zadosti je, de Jezusa v sercu imaš. On jim odgovori: »Ne obžalovajte mene, temuč sebe. Jest sim perpravljen ne le enkrat, ampak tavžentkrat za Kristusa umreti, ker je tudi on za me umerl.« 
Kadar oblastnik vidi njegovo serčno stanovitnost, ktero je on terdovratno nepokoršino mislil, ga je ukazal umoriti. Iz nekterih besedi svetiga Bazilija se sklene, de je sveti Gordi v ognji svoje živlenje sklenil. 
Nauk. 
V slehernim stanu je mogoče duše zveličati. 
Sveti Gordi je bil stotnik, in pričuje de je mogoče v vsakim stanu dušo zveličati. Soldaški stan je častit, pa slabimu človeku je nevaren. Vojšak za svojo deželo unet, zvest svojim vikšim, tudi z nevarnostjo svojiga življenja, serčan zoper sovražnike, vender v sredi morije usmiljen, pravičen, in bogaboječ, je sosebne hvale vreden. — Ne le sveti Gordi, ampak tudi veliko drugih vojšakov je sveto živelo, in tudi za vero življenje dalo. Neverni cesarji niso imeli bolj zvestih soldatov, ko so bili kristjani, ker oni so jim bili zvesti zavoljo Boga; pa tudi so raji dali vse, in tudi življenje ko odstopiti od Boga. Kdor je od vikših v soldaško službo poklican, more perve verne posnemati, naj bo zvest, bogaboječ in poterpežljiv, in bo veliko plačilo od Boga prejel. Lažnjivi prijatli so obdali svetiga Gordija, in so želeli ga odverniti, pa niso nič zamogli opraviti. Oni so mislili usmiljeni biti, pa so bili neusmiljeni. Kristjan moj! ljubi Boga, in boš slabe prijatle ne le hitro spoznal, ampak tudi serčno odpravil. Dobrih prijatlov je zlo malo. Vsaki da svoj svet, kakor mu je, ali ni resnica per sercu. Ni tvoj prijatel ta, kteri se tebi perlizuje; in ni tvoj sovražnik ta, kteri tebe svari. Varuj se prijatla nebogaboječiga; kdor ne ljubi Boga, ne more ne sebe, ne tebe prav ljubiti. Tudi ti bodi z drugimi pravičen in resničen. Preljubi moj! spremisli svoje serce; morebiti vsakiga poslušaš, ako te ravno zapeljuje; morebiti se bojiš žaliti človeka tudi, kadar ne moreš njemu in Bogu dopasti. Tebe vpraša sveti Auguštin: „Kaj bi ti začel v bolečinah, ker se neumno bojiš besedi? — Poslušaj in vbogaj prijatla dobriga sveta, in tudi ti uči druge po volji božji.“ 
Sveti Gordi in vsi svetniki so bili serčni in stanovitni, ker so vedno pred očmi imeli prihodno življenje. Lepe nebesa, strašni pekel in neskončno večnost so oni zmiraj premišljevali; zato so bili v dobrim stanovitni. Slep grešnik! ljubezen do Boga nima moči v tebi, ker te ljubezen do greha le bolj neobčutljiviga dela. Kaj je storiti? Premišljuj saj večno pogubljenje, de te bo skerbelo, de boš iz serca molil, de greh opustiš, in sčasama opravičenje zadobiš. Vedno premišljuj besede Jezusove; „Poberite se od mene vi prekleti v večni ogenj! Ako boš skerbno to pravično sodbo premišljeval, boš saj nekoliko zapopadil hudobo greha. Greh permora ljubezniviga in usmiljeniga Jezusa obsoditi dušo v pekel, za ktiro je vso svojo presveto kri prelil. Če ti ostaneš terdovraten, boš v neizrečenih bolečinah vekomaj. V peklu te bo vest pekla, ker si bil toljkanj gnadam nehvaležen. V katoljški cerkvi vživaš vse dobrote, pa zaničuješ gnado, zapovedi, božjo besedo, Zakramente in vse. Zato pravim, vest te bo pekla neizrečeno in vekomaj, ker si sam pahnil svojo dušo v brezen velikiga terpljenja. 
Praviš: Če bom pogubljen, ne bom sam. Vem, de ne boš sam: boš zraven sebe, okolj sebe, nad seboj, pod seboj neizrečeno veliko prekletih duš in zaverženih duhov imel. Ti, in drugi bodo preklinjevali Boga, sebe, žlahto in vse; tudi med seboj se bodo grozno sovražili. Zdaj eden drugiga napeljujejo v greh, potlej bodo eden drugiga kleli rekoč: Prekleti stariši, ker ste meni vse pregledevali; prekleti otroci, ki ste krivi mojiga pogubljenja; prekleti tovarš, kteri si me učil grešiti; prekleti prijatel, ki si me v večne bolečine perpravil. Vidiš konc grešne ljubezni, in spoznaš prederznost svojih neumnih besedi; če bom pogubljen, ne bom sam? Ljuba kristjanska duša! ne zaversi se, ponižno spoznaj in reci: 
Molitev. 
O groza, strah, in trepetanje! le premalo in skoraj nič nisim do zdaj premišljeval, kaj hudiga čaka nehvaležniga grešnika. Oče nebeski! dosihmal sim jest delal le za svoje večno pogubljenje, in nisim pomislil, kam grem. V grehih sim mirno živel, in nisim hotel vediti, kako veliko nesrečo si nakopavam, to je, večno pogubljenje. Zdaj za naprej si zvolim le pokoro, pokorjenje, solze in dobre dela, de v pekel ne pridem. Premalo je še to, le pogubljenja se bati; pomagaj meni s svojo gnado greha se varovati, se spokoriti, in dobre dela dopernašati iz ljubezni do tebe. Usmiljeni Jezus! kdo zamore praviti tvoje dobrote in moje grehe? Veliko je pogubljenih manj vrednih pogubljenja ko jest, vender še živim, ja še živim, s tvojo gnado se zamorem spokoriti, in v nebesa priti. Upam v tvojo milost, vender ne bom nikdar brez strahu. Tebi se v roke podam, pomagaj mi, de s pravim poboljšenjem in s serčno stanovitnostjo od tvojiga neskončniga usmiljenja zadobim odpušenje grehov, in in srečno večnost. Amen. X. dan prosenca. 
Sveti Pavel pervi pušavnik. 
Sveti Pavel je bil rojen v Egiptu od bogatih in katoljških porodnikov okoli 228. On se pervi pušavnik imenuje zato, ker se ne more vediti, de bi kdo bil pred njim v pušavi živel. On je bil že mladenč krotak, prijazen, brumen in učen. Kadar je bil petnajst let star so mu stariši pomerli, in po njih je veliko premoženje poverbal. 
Nekaj let potlej je neusmiljeni neverni cesar Deci zapovedal hudo preganjati katoljško cerkev. Sveti mladenč Pavel se je prestrašil, in šel v samotno vas, pa tamkaj je zvedel, de bližna žlahta ga hoče zdati, de bi se njegoviga polastila. Takrat gre v pušavo, de bi ondi perčakal konc hudiga preganjenja. V začetku je njemu bilo slo britko deleč biti od vsih ljudi, in v pamankanju vsiga, kar telo potrebuje. Mladi in bogati mladenč v berlogih prebiva, in nobene pomoči nima. Ako je bila ravno pušava žalostna in strašna, se je vender pervadel, in mu je sčasama dopadla. Sklenil je v pušavi do smerti ostati, moliti, se postiti, Bogu služiti in dušo zveličati. Hodijoč po pušavi je našel prestorno jamo, okolj nje so bile rodovitne drevesa, in bliso lep studenc bistre vode. Ondi je bil zmiraj. Sveti Pavel je dolgo časa le sadje imel za živež, pa v starosti mu je bilo to preslaba jed. Bog ga je čudno potlej redil, krokar mu vsaki dan pol hleba pernese. Bog je oskerbel svojiga služabnika, ker je njemu pridno in stanovitno služil. 
On je bil že v pušavi okolj devetdeset let, in bi bil vsimu svetu neznan ostal, ako bi Bog ne bil poslal do njega svetiga Antona pušavnika. Svetimu Antonu je bilo razodeto, de sveti Pavel deleč od njega v pušavi po angeljsko živi. Sveti Anton, ako ravno 90 let star, se vzdigne, in hodi po pušavi dva dni in eno noč, de sam ne ve, kam gre. Bog ga je vodil, in srečno najde berlog svetiga Pavla, pa ta je bil od znotraj zapert. Sveti Anton prosi mu odpreti, pa ni uslišan; zdihuje, in joka več ur pred berlogam, in zavolj velike nadležnosti mu sveti Pavel odpre. 
Kadar sta se spoznala, sta se objemala, kuševala, in Boga hvalila. Sveti Pavel vpraša svetiga Antona: »Kako je zdaj na svetu? Je še kaj malikovavcov?« Kadar sta se lepo pogovarjala, krokar per leti in pernese hleb kruha. Takrat reče sveti Pavel svetimu Antonu: »Glej čudno in usmiljeno previdnost božjo! že šestdeset let prejemam vsaki dan pol hleba, ker sva pa dans dva, je Bog celiga poslal.« Tisti kruh sta per studencu vžila, vso noč skupaj molila, in Davidove psalme pela. Kadar se dani, reče sveti Pavel svetimu Antonu: »Umerl bom kmalo, pojdi po plajš ranciga svetiga Atanazja, de moje truplo v va-nj zaviješ in pokoplješ.« Sveti Anton hiti po plajš; kadar nazaj pride, najde truplo svetiga Pavla kleče, z glavo in rokami proti nebu. V začetku je mislil, de moli, potlej je spoznal, de je že mertev. Takrat milo joka, zavije njegovo sveto truplo v plajš in po šegi katoljške cerkve moli dolgo nad jim. Ker sveti Anton ni orodja imel v pušavi za pokopati to sveto truplo, sta pertekla dva leva, sta zadost prostorno jamo naredila, svetimu Antonu se perlizovala, in šla zopet v hosto. Sveti Pavel je bil star okolj 113 let, kadar je umerl. 
Nauk. 
Kdor hoče Bogu zvesto služiti, naj prežene ljubezen do sveta. 
Sveti Pavel je šel zavoljo preganjenja nevernikov v pušavo, de bi v nji služil Bogu in se zveličal. Blagor njemu, ker je bil preganjen zavolj pravice, in blagor vsim, ktiri hudobnih preganjenje voljno preterpe. On je imel pred očmi Jezusa, ktiri je bežel pred neusmiljenim Herodežem v Egipt, in potlej veliko prestal od hudih sovražnikov. Marija in sveti Jožef sta tudi veliko terpela za pravice voljo. Vsi, ktiri hočejo v Jezusu Kristusu brumno živeti, preganjenje terpe. — Kristjan! ne čudi se nad tim: stara navada je od začetka sveta, de dobri so od hudobnih sovraženi. Ne boj se preganjenja, temuč ostani zvest Bogu, in on ti bo obilno povernil. 
Svetniki so več terpeli, ko ti, ako so bili ravno bolji, ko ti. Njih veliko terpljenje sveti Pavel popiše rekoč: »Oni so bili kamenovani, prežagani, skušani, z mečam umorjeni; hodili so v kozjih kožah, ubožni, v nadlogi in v revšini. Svet njih ni bil vreden; in potikali so se po pušavah, po gorah, berlogih in jamah.« Hebr. 11, 37, 38. Varuj se godernjenja, ktero nič ne pomaga, in ti odvzame zasluženje per Bogu. Ne poverni hudiga za hudo: ti ne smeš tudi svojim sovražnikam nič hudiga pervošiti, temuč moli za nje, delaj njim dobro za hudo, in tako boš otrok nebeškiga Očeta, ktiri dobrim in hudim dobro daje. 
Sveti Pavel je bil bogat, vender je raji zapustil vse, ko živeti v nevarnosti večniga pogubljenja. Tudi ti tako delaj, ako ne zamoreš drugači svojo dušo ohraniti v nedolžnosti. Kaj bi ti pomagale vsiga svetakraljestva, če bi dušo zapravil? kakšno menjo boš dal za svojo dušo? Tedaj, če je človek ali druga stvar tebi ljuba in potrebna, kakor desno oko ali desna roka, verzi od sebe, ako te pohujša. Varuj se prav skerbno ostudne lakomnosti. Lahkomnik ima tudi dušo na prodaj; on proda nebeza za majhno reč. Lakomnik je, ko Juda zdajavic, ktiri jo drago mazilo cenil tri sto srebernikov, Jezusa pa je prodal za trideset. Varuj se lakomnosti, ker ta ni nikdar sita, in nikolj ni pravična. Ona obrodi škodljive skerbi, odvračuje od božje službe, napravlja nevošljivost, jezo, krivico in veliko hudiga. Sveti Pavel prav obkratkim veliko pove: »Kdor hoče obogatiti, pade v hudičovo zadergo.« Bodi ubog v duhu, kakor Kristus zapove, in zgled daje. Poslušaj, kaj od sebe pravi: »Lisice imajo jame, in ptice gnezda, jest pak nimam, kam bi glavo naslonil.« Luk. 9, 58. Če veliko premoreš, bodi ponižen in blišnimu usmiljen: če tiga ne delaš, huda sodba te čaka. Če malo premoreš, naj ti bo to malo zadosti. Če veliko ali malo premoreš, raji ob vse pridi, ko grešiti. Kaj ti bo bogastvo pomagalo v večnosti? Spravljaj bogastvo v nebesih z dobrimi deli: tiga ti ne bo mogel nobeden vseti, in ga boš vžival vekomaj. 
Služi Bogu zvesto, in terdno upaj v njega. Bog nobeniga pravičniga ne zapusti. On tudi ptice in živali redi: ti si veliko bolj od njih. Nebeški Oče ve, česar potrebuješ; tedaj ne skerbi nepokojno, ko neverniki za živeš in oblačilo. Iši nebeško kraljestvo, in kar ti gori pomaga, in usmiljeni Bog te bo oskerbel. Mati ne more pozabiti svojiga otroka, veliko manj bo Bog tebe pozabil: le glej, de njemu skerbno in stanovitno služiš. Premisli, kako čudno je Bog nasitil Daniela v levnaku; kako Jezus množice v pušavi; ravno tiga svetnika svetiga Pavla, ktirimu je krokar nosil kruh. Ne čudi se nad tim, ker Bog je neizrečeno usmiljen in vsigamogočen. Sveto pismo pričuje, de je usmiljeni Bog tudi preroka Elijata tako redil. Poslušaj besede svetiga pisma: Bog je preroku Eliju rekel: »Skri se per reki Karit, tam boš vodo pil, krokarjem sim zapovedal te rediti.« Krokarji zjutraj in zvečer njemu kruh in meso donašajo. III. Kralj. 17, 3, 4. Upaj v božjo previdnost, pa tudi ti bodi previden. Kadar boš v stiskah zavoljo Boga, te bo čudno rešil: če rad delaš in moliš, te bo oskerbel, kakor je obljubil; pa vedi, de Bog ni obljubil podpirati lenobo, bahanje, razujzdanje, požrešnost: z besedo, tvoje poželjenje. Spremisli svoje življenje, in lahko spoznaš, de si deleč od Jezusovih naukov, po kterih so svetniki živeli; zato reci. 
Molitev. 
O Bog! kadar premišljujem življenje tvojih zvestih služabnikov, in svoje posvetno zaderžanje, spoznam svojo veliko merzloto in nevarnost. Sveti Pavel pušavnik je že v mladosti zaničeval, karkolj je prijetniga in zapeljiviga na svetu; jest pa bolj ljubim revno zemljo, kot nebesa. On je zapustil svoje pravično in veliko premoženje, de bi v pušavi pokoro delal; jest sim lakomniga serca, de nikolj niso moje želje blaga nasitene. On je zapustil družbo ljudi, de bi v samoti varno živel; jest sovražim samota in tje hitim, kjer je moji duši narbolj nevarno. On je v veliki pokori, ako ravno nedolžen, zmiraj živel; jest do zdaj sim grešno živel, in pokoro le obetal. On je le vodo pil, sadje jedel, in le v veliki starosti malo kruha za živež imel, zraven pak dan in noč tebi služil; jest pa želim le v dobrotah plavati, ako ravno zmiraj grešno živim. Kaj bo za mojo ubogo grešno dušo? Usmeljeni Gospod! vreden sim, vender mi ne zapoveš ojstriga pokorjenja, kakoršno si je zvolil sveti Pavel, pa mi ga zapoveš po moji moči. Želim, hočem, obljubim za naprej v pokori živeti. Čutim, de ti mi daješ drugačne misli, ker spoznam svojo slepoto in hudobo, dajaj mi obilniši gnado po tvoji sveti volji stanovitno živeti. Za naprej hočem za posvetne dobrote toliko marati, kolikor blato čislati: naj bo meni svet križan, in jest njemu, de tebe zadobim. Amen. XI. dan prosenca. 
Sveti Teodoz duhovni oče veliko menihov. 
Sveti Teodoz je bil rojen v deželi Kapodoziji v letu 423 od bogaboječih starišev, kteri so ga zredili prav skerbno v keršanski brumnosti. On je rad bral in skerbno premišljeval sveto pismo: zato se je njegova dobra duša če dalje bolj vnemala v ljubezni do Boga in do bližniga. 
Ker je bil tolikanj vnet, je sklenil zapustiti svet: je šel v daljno deželo iz namenam v pušavo iti; pa de bi prav varno služil Bogu, je prej šel k nekimu svetimu možu, z imenam Longin, kteri je prebival v Jeruzalemu; per njem se je navadil po vsih naukih Jezusovih živeti. Od ondod je šel verh neke gore v neko jamo, kjer, kakor so takrat sploh ljudje mislili, so sveti trije kralji prenočili, kadar so iz Betlehema šli nazaj v svojo deželo. Ondi je Bogu služil v pokori, in vsih dobrih delih. 
Svetost bogaboječiga Teodoza ni ostala skrita: k njemu jih je nekaj prišlo z željami pokoro delati, in so se njemu podvergli. Tim in drugim je on narprej zapovedal premišljevati smert. On je mislil, in je res, de začetik brumniga življenja je molitev, in premišljevanje. Sčasama je imel pod seboj veliko menihov, kterih življenje je bilo delati v duhu pokore, premišljevati, moliti. 
Sveti Teodoz je bil poln ponižnosti, pa tudi serčnosti in ognja za katoljško vero. Ob njegovim času je cesar Anastazi hotel vse permorati v krivoverstvo verovati, in je preganjal stanovitne v katoljški veri. Sveti Teodoz je cesarju prav serčno pisal, in je tudi okolj in okolj obhodil dežele, de bi v pravi veri vterjeval katolške kristjane. Cesar je to zvedel in silno se razserdil. Ukazal je tudi svetiga Teodoza v daljno deželo gnati; pa on je vse te nadloge veselo prestal. Cesar Anastaz je kmalo umerl, in sveti Teodoz je prišel nazaj k svojim meniham. Sveto je živel in sveto umerl v letu 529. 
Nauk. 
Smert daje spoznanje in skerb svojo dušo zveličati. 
Prav je sveti Teodoz učil premišljevati smert, ker to premišljevanje je začetik vsiga dobriga. Smert je narbolji svetovavic. Smerti spomin je grenak, pa ravno to je spačenimu človeku potrebno. Smert bo grenka, pa sosebno sato, ker potlej bo sodba. Duša bo šla v večnost, bo vzeta v nebesa, ali veržena v pekel na vekomaj. Kdor prav skerbno premišljuje smert, se lahko varuje vsih grehov, in lahko dopernaša vse zapovedane dobre dela. Premišljevanje smerti uči lakomnika, de ne bo nič s seboj vzel, in de s svoje duše škodo tolikanj skerbi za svet. Smert uči ponižnost, ker odvzame lepoto, moč, čast, oblast, in vse kar tukaj povikšuje človeka. — Smert uči nečistnika svoje ostudne dela, besede in misli opustiti; telo zavoljo ktiriga gerdo živi, bo verženo v jamo, kjer ga bodo červi snedli, duša njegova bo veržena v pekel, kjer bo neizrečeno terpela. Smert daje vsim ljudem potrebne nauke, in blagor človeku, ktiri jo vedno premišljuje. Slehernimu pravi sveti Auguštin: »Verjami meni, hudo poželjenje je brez moči v človeku, ktiri pogostim premišljuje smert.« Kristjan! premišljuj smert, in se skerbno perpravljaj s pokoro, morebiti je blizo. 
Sveti Teodozi je neizrečeno skerbel svojo edino neumerjočo dušo zveličati. Vrednost duše nihčer popolnoma ne spozna; vera pomaga nekoliko jo spoznati, ker uči de je ustvarjena po božji podobi, de je edina in neumerjoča. Le zavolj duše so se ojstro pokorili pušavniki, in drugi; zavoljo nje so spokorni grešniki vedno v solzah; zavoljo nje so marterniki kri prelivali. Neumnim grešnikam je duša, kar je dragi kamen nevednimu otroku. De spoznaš, koliko je duša vredna, glej, kaj je ljubi Jezus za njeno rešenje dal, dal je vso svojo presveto kri. Sveti Peter nas opominja prav dobro to spremisliti, rekoč: »Niste z zlatam, ali s srebram rešeni, temuč z drago kervjo Jezusovo.« I. 1, 18, 19. Duša je več vredna ko ves svet. Kristjan! kaj bi ti pomagalo ves svet v svoji oblasti imeti, dušo pa pogubiti? 
Ker z vero spoznaš vrednost svoje duše, skerbi za njo. Za svoje duše voljo premaguj zapeljivo poželjenje; delaj neutrudeno dobro, iz strahu pred ljudmi nikoli ne greši. Če živiš po mesenim poželjenji, boš vekomaj pogubljen; če z močjo božjiga Duha premaguješ skušnjave, boš vekomaj zveličan. Kakšno menjo boš dal za svojo dušo? Ne pusti se od nobeniga človeka zmotiti. Sam Kristus zapove: »Ne bojite se tih, ktiri telo umore, duše pa ne morejo umoriti, ampak bojite se Boga, ktiri zamore dušo in telo pogubiti« Mat. 10, 28. Premisli svojo grešno slepoto. Nič hudiga ne storiš radovoljno svojimu telesu; zakaj s greham raniš svojo dušo? Svoje telo preskerbno rediš; zakaj svojo dušo v nemar pušaš? Če telo potrebuje oblačila, ga oskerbiš, clo lepotičiš; zakaj pa svojo ubogo dušo ne oblečeš z dobrimi deli? Če tvoje telo zboli, drage in grenke zdravila v se jemleš; zakaj svoji bolni duši nočeš pomagati? V časnih nadlogah si obilno nadležen Bogu; zakaj pa vedno in goreče ne prosiš za gnado, de bi hude skušnjave premagoval? Kristjan! kaj praviš? ni resnično vse to? Pa morebiti si ti še slabeji. Ne le ne skerbiš za zveličanje svoje duše, temuč skerbiš za nje pogubljenje. Morebiti ljubiš te, in si hvaležen tim, ktiri te uče, in ti pomagajo dušo pogubiti. Hudobniši si ko neusmiljeni Judež: on je prodal Jezusa za trideset srebernikov, ti pa morebiti plačuješ te, ktiri so tvojih nesramnih grehov deležni. O slepota velika in strašna! Ponižno jo spoznaj, in prosi iz serca. 
Molitev. 
Oh zapušena moja duša! ti podoba božja, ustvarjena za nebeško kraljestvo, rešena s predrago kervjo Jezusovo, zakaj si bila malo vredna pred mojimi očmi? Duša moja! ti si več vredna, ko ves svet, jest pa sim te hudiču prodal za majhen dobičik, za kratko veselje, za nič. Zakaj vse to? Zavoljo tiga, ker nisim smerti premišljeval, in tudi ne, kaj bode po smerti. Terpel sim veliko za svoje poželjenje, za svoje pogubljenje, pa nisim hotel terpeti za zveličanje svoje neumerjoče duše. Ljubezen do sveta in do telesa me je zapeljala, jest clo nisim pomislil, de hitim v pekel. O Jezus! ti narbolj veš, koliko je moja duša vredna, ker si hotel za nje rešenje, in posvečenje smertne britkosti na špotljivim križu prestati. Daj mi po svoji veliki milosti razsvitljen um, in goreče serce, de spoznam in delam za zveličanje svoje duše, karkoli tebi dopade, de srečno večnost zadobim. Amen. 
XII. dan prosenca. 
Sveti Arkadi marternik. 
Sveti Arkadi je bil rojen v Afriki, in ob njegovim času je bilo silno hudo preganjenje Jezusove cerkve. Neverniki so od hiše do hiše iskali kristjane jih permorati v malikovanje, ali umorit. Sveti Arkadi je svojo hišo, in premoženje zapustil, šel je v pušavo, kjer je v vsih dobrih delih goreče služil Bogu. — Neverniki, ker nikolj niso vidili Arkadija po mestu, so mislili, de je skrit doma, so hiteli na njegov dom, pa niso našli njega, temuč eniga od njegoviga rodu; tiga so popadili, in peljali pred oblastnika, in silili, de naj pove, kje je Arkadi. Ker ni vedel povedati, so menili, de noče, so ga zvezali in v ječo vergli. 
Sveti Arkadi je zvedel v pušavi, kako se godi; britko mu je bilo, de bi nedolžni zavolj njega v ječi terpel; je šel v mesto in na ravnost pred oblastnika, ktirimu reče: Ker zavolj mene imaš nedolžniga v ječi, izpusti ga; jest bom od sebe povedal, kar uni povedati ni mogel. Oblastnik mu odgovori: »Use ti odpustim, ako naše malike moliš.« Sveti Arkadi mu serčno odgovori: »Kaj praviš? se motiš, če misliš, de jest iz ljubezni do življenja, ali iz strahu pred smertjo od Boga odstopim. Pravi kristjan raji umerje ko grešiti. Zmišljuj si, kar hočeš, hudiga čez-me, tvoja neusmiljena jeza me ne bo odločila od Boga.« 
Oblastnik ves razkačen ni vedel kaj odgovoriti; dolgo premišljuje kako bi hudo, hudo svetiga Arkadija martral. Ukaže služabnikam ga na kosce razsekati. Oni so ga popadli in rezali meso iz njega; tudi roke in noge. To so prav počasi delali, de bi Arkadi več terpel. Nedolžna kri obilno teče pa on neprestrašen, in nepremagan ostane. Kadar vidi meso, roke in noge okolj sebe po tleh, serčno kar more zaupije: »O srečni moji udje! vi zdaj res služite Bogu. Dokler ste bili v telesu združeni, vas nisim tolikanj ljubil, kakor zdaj, ki ste odločeni zavoljo Jezusa.« Potlej se je obernil v pričijoče neverno ljudstvo rekoč: »Vse to moje terpljenje je majhino, in ga lahko preterpim. Opustite svoje lažnjive bogove, ktiri vam ne morejo pomagati; spoznajte vsigamogočnost praviga Boga, ktiri meni moč daje. Kdor za voljo njega umerje, najde večno življenje.« 
Kadar je bil to izgovoril, je vesel umerl štirnajsti dan prosenca, pa se ne ve v ktirim letu. Nauk. 
Ktiri so bogaboječi kristjani? 
Sveti Arkadi je prav govoril pred nevernim oblastnikam: »Pravi kristjani raji umerjejo, ko grešiti. Ne ime, ampak življenje po veri dela praviga kristjana. Vernih kristjanov je silno veliko, dobrih je zlo malo. Eni so nevernikam enaki, ker hudobno žive; eni so bolji viditi, pa so leni; eni so svetiga življenja iz goreče ljubezni do Boga. To se more razložiti. 
Eni so nevernikam enaki, ker hudobno žive. Ti le po imenu posnajo Jezusa, z djanjam ga taje. Usi so v svet zaljubljeni, in žive po njegovih spačenih navadah. Oni se skoraj sramujejo kaj božjiga govoriti, v cerkvi se ponižati, in spolniti zapovedi v pričo drugih. Tih edina skerb je živeti po natori; norca se delajo iz Jezusovih služabnikov; špotlive imena dajejo brumnim; napačno govore od keršanskih čednost; hočejo od vsiga govoriti, in vse razsoditi po svoji prevzetni spačnosti. Ti so resnično enaki nevernikam, in ravno od njih govori sveti Pavel: »Veliko jih je, ktiri žive ko sovražniki križa Jezusoviga, ktirih konc je pogubljenje.« Filip. 3, 18, 19. 
Drugi so bolji viditi, pa so leni. Veliko kristjanov postavi vse keršanstvo v vidne opravila. Oni hodijo v cerkev, molijo, se postijo, Zakramente prejemajo, ubogim pomagajo, in kaj drugiga dobriga delajo; zato mislijo, de so bogaboječi, pa ni res, ker ne premagujejo slabe natore, mehko žive, in Boga ne ljubijo. Oni imajo v veliki časti žegnane reči, bratovšine, procesije, in drugo; pa premagovanja, pokorjenja, ponižnosti, ljubezni in drugih potrebnih čednost nimajo. Kaj pa de unanje svete opravila so dobre in tudi potrebne človeku, pa v tih ni vsa keršanska pravičnost. Kdor ne ljubi Boga iz vsiga serca, in iz te ljubezni ne spolnuje vsih zapoved, je lažnjivo bogaboječ. Bog ne mara za besede in za dari, če ni pokoršine iz ljubezni do njega. Ti so pravični pa le v svojih očih, grešniki pa v božjih. Naj poslušajo, kar Kristus govori; »Oče nebeški takih iše, ki bi ga v duhu in v resnici molili.« Jan. 4, 20. 
Pravi kristjani so le ti, ktiri so svetiga življenja, in radovitni v dobrih delih iz goreče ljubezni do Boga. — Ti zaničujejo zemljo, de bi nebesa dosegli; skerbe za unanjo čast božjo, veliko bolj za rast goreče ljubezni; so žalostni svojih in drugih ljudi grehov; so veseli vsih dobrih del; pomagajo bližnimu le zavoljo Boga; dobro za hudo radi vračujejo; so mirni z vsimi, ako je mogoče brez božjiga razžaljenja; so stanovitni v dobrim, ako lih so od sveta zaničevani, in preganjani; se ne sramujejo križa Jezusoviga; premagujejo hudo poželjenje; so zmiraj lačni dobrih del; so zmiraj ponižni, tudi v sreči, v oblasti in v časti; na skrivnim in očitno molijo Boga. V letih kratkih naukih je zapovedano pravo keršansko slavljenje, brez ktiriga ni zveličanja. Srečni kristjani! ako bi živeli tako. Sveti Pavel pravi: »Te je Bog previdil, tudi pred odločil, de bi podobi njegoviga Sina enaki postali.« Riml. 8, 29.« 
Kristjan moj! kaj odgovoriš na to? Morebiti ko učenci Jezusu: Gospod! kdo bo zveličan? kdo zamore tako živeti? to je nemogoče, ker smo slabi človeki. Preljubi moj! morebiti govoriš za svoje hudo nagnjenje, in povikšuješ slabost spridene natore, de bi živel po nji. Ako bi ljubil Boga, bi ti bilo vse mogoče; če ga ne ljubiš, ti je vse pretežko, in vse tvoje dela ničemurne. Mara Bog za tvoje besede, za tvoje češenje, za tvoje dari, če mu samiga sebe ne daš v dar? On hoče le tebe, in če se mu samiga sebe ne daš, je tvoja služba prazna, nepridna, lažnjiva. Rečem ti, kar je prerok Samuel nepokornimu kralju Savlu rekel: »Boljši je pokoršina, ko vsi darovi.« Savel je razžalil Boga z nepokoršino, in ga je hotel tolažiti z darmi. Prav je tedaj govoril Samuel: »Boljši je pokoršina, ko vsi darovi.« Kar je Bog po njem govoril, je vsim rečeno, in to delaj, de boš zveličan. 
Če, o kristjan! nisi še prepričan, in memraš čez potrebno težo božjih zapoved, premisli veliko plačilo tvoji pridnosti obljubljeno. Ti bi rad v nebesa prišel, pa nebesa niso lenim, ali razujsdanim obljubljene, temuč pridnim, in zvestim služabnikam, ktiri težo in vročino dneva nosijo. Ubogaj Davida, rekočiga: »Varuj se hudiga, delaj dobro, in boš večno prebivalše dosegel.« Ps. 36, 27. Veliko terpiš za svet, za nebesa malo ali skoraj nič; kako boš v nebesa prišel? Glej svetiga Arkadija, druge marternike, in svetnike! kako boš v njih sveti družbi hvalil Boga vekomaj, če živiš, kakor neverniki? Serčen bodi in zvest, ker vse tvoje terpljenje je majhno memo velikiga plačila, ktiro te čaka. Zdaj spoznaj očitno svojo smoto in lenobo, rekoč: 
Molitev. 
O jest nevreden kristjan! le po imenu sim bil kristjan do zdaj. Tako se imenujem po Kristusu, ktiriga nisim v sercu nosil, ne v življenji bil njemu podoben. On vojvod marternikov je vso kri prelil na križu zavoljo moje duše; marterniki so enako delali; svetniki so veliko terpeli za nebeško kraljeslvo, jest prav malo, ali nič; vender sim prederzno upal v nebesa priti? Za svet, za svoje poželjenje sim neprenehama veliko terpel; za nebesa pa mi je bilo vse pretežko, vse preveč. Molil sim Boga le z besedo, z djanjam sim ga tajil in žalil. Razdeljen sim visel med Bogam in med svetam, dvema gospodama sim hotel služiti, in nisim hotel vediti, de hitim v pogubljenje. O preljubi Jezus! daj mi gnado prave pobožnosti, in pokore; odpusti mi vse grehe. Obljubim za naprej tebe samiga ljubiti in moliti; tebi samimu bom živel: v tvoji ljubezni bom križal svoje grešno poželjenje, de bom tvojiga kraljestva deležen. Amen. 
XIII. dan prosenca. 
Sveti Hilari škof in učenik. 
Sveti Hilari je bil rojen na francoskim, in je bil pred svetam visoko učen, pa pred Bogam je bil neveden, ker je malikovavic bil. Bog ga ni zmiraj pustil v tami živeti, in mu je dal sosebno gnado, de se je spreobernil. On sam popisuje svoje spreobernjenje tako: »Dobro sim vedel in spoznal, de človek ni na svetu, ko živina, de bi le jedel, pil, in počutkam stregel. Vidil sim svet poln nadlog in križev; zato sim želel drugo življenje po smerti, kjer bi vživali plačilo naše zderžnosti, in poterpežljivosti. Spoznal sim malike, de niso nič, in sim želel spoznati Boga vsigamogočniga stvarnika nebes in zemlje. V svetim evangeliji, in v pismih svetih aposteljnov sim našel obilno podučenje, ktiriga je moja duša želela.« 
Ko žejin jelen hrepeni po merzli vodi, je sveti Hilari hrepenil po svetih in čistih naukih katoljške cerkve. Poln velikiga veselja je bil, ker je svojiga stvarnika spoznal, ktiriga je želel vekomaj vživati. Kadar je bil dobro podučen v katoljški veri, je sveti kerst prejel, in z njim gnado svetiga Duha. Živel je prav sveto po vsih zapovedih božjih, in cerkvenih; njegova edina skerb je bila na gnadi in na brumnosti rasti. 
Sveto življenje njegovo je bilo v katoljški cerkvi, ko svitlo solnce opoldne; od vernih je bil izvoljen za škofa v letu 352. Silno se je branil, vender je mogel to pretežko butaro na-se vzeti. Nevtrudno je delal za zveličanje svojih ovčic, skerbno jim je oznanoval svete nauke, ktire je noč in dan premišljeval. 
Ob njegovim času so bili zvijačni krivoverci, ti so učili de Jezus ni Bog, ampak le človek. Oni so bili že obsojeni od katoljške cerkve, pa niso se poboljšali, in clo so preganjali škofe čistiga nauka. Sveti Hilari je neprenehama veliko skerbel ohraniti nauk katoljške cerkve, in obvarovati vse verne zapeljiviga nauka. Ni se dal, ne smotiti, ne ustrašiti od krivovercov. Njegova serčna stanovitnost mu je napravila velike nadloge; clo pregnan je bil v daljno deželo, pa ondi, in povsod je zmiraj enako ognjeno skerbel za katoljške resnice. Bog mu je dal nazaj priti v svojo škofijo, kjer je poln zasluženja mirno umerl 13 dan prosenca v letu 368. 
Nauk. 
Ktiri so resnični, ali lažnjivi modri? 
Sveti Hilari je bil že v mladosti učen, vender je bil neveden, ker ni vedel kar je bilo potrebniga k zveličanju. Kadar mu je Bog dal spoznati pravo vero, je tudi spoznal, de prej ni nič vedel. Takrat je bil moder v resnici, ker ni modrosti zunaj te, ktiro Bog da. Vsaki želi dosti vediti, in znati; to je prav, ako se uči, kar je v prid. Kaj pomaga človeku vediti in znati, kar mu ni treba; kaj bo v večnosti od vse učenosti imel, če v življenji ne ve katoljških resnic; če dolžnosti svojiga stanu v nemar puša. Kaj pomaga vse vediti, če ni strahu božjiga? Vsaki naj skerbi narprej vediti, kar je k zveličanju duše. 
Ako vprašaš: kaj se morem učiti, in kaj morem znati, de bi mi dobro bilo? Odgovorim: Skerbi prav spoznati Boga, in njemu služiti; skerbi sebe prav spoznati, se zatajevati, premagovati. Vedi dolžnost svojiga stanu, in jih spolnuj. — Ako to storiš, boš učen, dobrovesten, priden, in ti bo dobro. Poslušaj Modriga: »Ne bodi bolj moder, ali zastopen, kakor je treba, de neumen, ne boš.« Prid. 7, 17. Prazno prepreiskovanje visokih reči veči del zvira iz napuha. Ubogaj tedaj modriga: Ne iši previsokih reči, ampak redno misli na to, kar ti je Bog zapovedal.« Sirah. 3, 22. 
Veliko skerbniši se varuj škodljive modrosti posvetnih in grešnikov. Ti imajo sprideno modrost, ker so modri v hudim, nevedni v dobrim. Modrost tih je per Bogu narost. Modrost tih ni modrost, ampak prekanjenje in hudobija. Prava modrost ne gre v hudovoljno duša; zakaj sveti Duh učenik modrosti beiži od hinavca, in kamor hudobija pride, njega prežene. — Eni so prečudni zvijači in zalazovavzi bližniga; kar pa potrebujejo k zveličanju, ne vedo. Gorje neumnim modrim! oni hočejo vse vedite, vse ljudi soditi, vse reči razsoditi, vse poravnati; clo oblastnike svoje hočejo soditi. Oni nikolj ne pravijo: Ne vem. Napuh jim brani tako govoriti. Bog hotel, de bi njih prederznost ne segla do razodetih resnic! 
Ta modrost ni od zgoraj peršla: ampak je pozemljska, živinska, hudičeva, govori sveti Jakop 3, 15. Po tim naj se sodi, kdor po svojih željah vživa dobrote sveta, počutkam vse voši, le svojiga dobička iše pravično ali krivično, vse zavoljo sebe dela, čez druge se povikšuje, in kaj takiga. Ni treba si veliko perzadevati to modrost imeti, ona je od slabe natore v človeku. Kadar je serce skaženo od napuha, in od hudiga življenja, se ni čuditi, če iz njega pride hudobno govorjenje. 
Varuj se skerbno takih modrih, in nekeršanskih kristjanov. Beži pred hudobnimi, de tvoje duše ne pohujšajo. Delaj, kar ti sveti Janez zapove : »Človeka zapeljiviga ne vzami pod streho: tudi ga ne pozdravljaj.« II. L. v. 10. Če ne vbogaš, se ga boš pervadil, in, ako ravno bi ne verjel, bo vender njegovo govorjenje nekaj tamniga pustilo na tvoji duši, ali boš iz slabosti njegovih grešnih besedi deležen. Vedi, de ti spačeni modrijani le bahajo s svojo razujzdano učenostjo, scer sami drugači mislijo. Sami čez se bodo govorili ob pervi bolezni, ker takrat bo hudo poželjenje utihnilo. Bodo tudi spoznali pred sodbo božjo svojo neumnost, rekoč: »Oh, mi nespametni! življenje brumnih smo zaničevali, in se jim posmehovali. Glejte! resnice pota smo torej zgrešili, smo se na poti hudobije in pogubljenja vtrudili, za Gospodovo pot pa nismo vedili. Kaj nam je prevzetnost pomagala?« Modr. 5, 3, 8. Boj se, boj se, o kristjan! modrosti razujzdanih grešnikov, ker ta bi te peljala v večno smert; iši prave modrosti naukov Jezusovih, in po tih živi, de boš vekomaj srečen. Ako si bil zašel ponižno reci: 
Molitev. 
O Jezus učenik resnice! želim od tebe pravo modrost zadobiti. Pred teboj žalosten spoznam, de tim bil zašel, ker nisim modrosti tvojih svetnikov, ampak modrosti grešnikov iskal, in ljubil. S tvojo svitlobo spoznam, de je moj um spačen, in je bil še bolj spačen, ker je bilo moje življenje hudobno. Dokler sim živel nedolžno, je bil moj um tebi pokoren, kadar je spačnost moje serce pod-se spravila, mi ni bila resnica mar. Želel sim, de bi ne bilo greh, kar sim hudobno ljubil; rad sim svojimu spačenimu domišljevanju verjel; nad hudobnimi sim se pohujšal, ker sim bil že pred hudoben. Preljubi Jezus! ne zaverzi me; pomagaj mi za svoje milosti voljo; vodi me po poti resnice; razsvitli moje dušne oči, de v smerti ne zaspim; hiti mi pomagati, ker k tebi stegujem svoje roke; pošlji svojo luč, de me bo peljala na tvojo sveto goro. Sveti Hilari! prosi za-me nevredniga grešnika de modrost zadobim, in v nebeško kraljestvo pridem. Amen. XIV. dan prosenca. 
Sveti Feliks mašnik. 
Sveti Feliks je bil rojen v napolitanskim mestu Noli. Veliko premoženje je imel, pa ga je vsiga ubogim razdal. Njegovo življenje je bilo popolnoma; zato ga je Maksim Nolanski škof za mašnika žegnal. Sveti Maksim je bil zlo star, in je bil njegove pridne pomoči potreben. 
Sveti Feliks je svoje velike dolžnosti zvesto opravljal, in v miru služil Bogu; pa neverni cesar Deci je hudo vojsko napovedal katoljški cerkvi. Neverniki so sovražili in preganjali sosebno duhovne, de bi verni brez pastirjev ostali, in opešali. Sveti Maksim škof je svoje ovčice svetimu Feliksu izročil in je šel v hribe. Kmalo potlej so neverniki prišli iskat Maksima, ker ga pa niso našli, so vsi serditi iskali po mestu njegoviga namestnika svetiga Feliksa; so ga našli, popadli, in peljali, pred sodnika, ktiri ga je berž ukazal uklenjeniga v tamno ječo vreči. 
Sveti Maksim v samotnih gorah ni nič manj terpel ko Feliks v ječi: v mrazu, v lakoti in žeji pod golim nebam je bil; pa molil je, in Bogu svoje življenje izročil. Tamkej je mislil kmalo umreti, pa Bog je poslal svojiga angela Feliksu v ječo, in po njem zapovedal: »Berž pojdi Maksimu pomagat.« Takrat so vse verige odjenjale, in duri ječe so se mu odperle. Feliks iz ječe je hitel, in zgolj sam gre v hribe Maksima iskat, in ga pol mertvjga najde, ga zadene na rame, in nese nazaj v mesto v njegovo hišo. 
Potlej je šel sveti Feliks na svoj dom, kjer je zmiraj molil in prosil Boga za mir katolški cerkvi. Čez malo časa je zopet očitno učil. Neverniki so bili zlo serditi, so ga po mestu z nagimi mečmi iskali; so ga tudi našli, pa ga niso poznali, ker Bog ni perpustil, in ga je tudi potlej čudno obaroval. Po tem je bil v suhi kapnici šest mescov; nihčer ni vedel, pa Bog ga je čudno redil. Preganjanje je jenjalo, in je šel k svojim. Vsi so se veselili in čudili nad njim. Po smerti svetiga Maksima so ga vsi hotli za svojiga škofa imeti, on pa je toljkanj prosil in se branil, de je-bil drug izvoljen. Kar je še premoženja imel, je ubogim razdal, in v Gospodu zaspal štirinajsti dan tiga mesca v letu 266. 
Nauk. 
Od prečudne, pa pravične previdnosti božje. 
Popisovanje življenja svetiga Feliksa uči v ljubeznivo previdnost božjo popolnoma upati. On je bil zmiraj v velikih nadlogah in nevarnostih, pa Bog ga je iz vsih rešil. Terpel je res veliko, pa veliko njegovo terpljenje mu je zaslužilo obilniši plačilo. Kadar človek ravna vse po volji božji, so vse reči, dobre in hude njemu v prid. Kristjan! delaj dobro neprenehama, upaj stanovitno, in nikolj ne boš od Boga zapušen. 
Ako se človek ne podverže božjim sklepam, žali Boga z nepokoršino. Človek po svoji slabi natori le dobrote želi. On hrepeni po sladnosti, pa bogastvu, po časti, in po vsim, kar ga razloči in povikša na zemlji. Zato se ustavlja Bogu, memra, in se huduje v nadlogah. On je ko terdovraten bolnik, ktiri noče grenkih zdravil; raji je bolan ko zoperne reči v se jemati. Kristjan! ne bodi tako neumen. Naj bo bolezen, uboštvo, zaničevanje, ali drugo terpljenje, bodi pokoren Bogu. Upaj tudi čez vse upanje v Boga modriga, ljubezniviga, vsigamogočniga. Ti si slep, on vse ve; ti si spačen, on sgolj svetost; ti ne moreš nič, on vse. 
De modro ljubeznivo previdnost božjo moliš, in se ji podveržeš, spremisli, kako ravna s človeki. Bog svojim zvestim služabnikam daje dobro, ali hudo, kakor se njemu prav zdi. Jim da obilniši gnado, de mu veselo služijo, in bližnimu pomagajo v nebesa. Bog jim včasi da posvetno srečo, de zamorejo pomagati potrebnim. Včasi jim pošlje nadloge, de se bolj ponižajo, se raji ločijo od sveta, in več zasluženja imajo po smerti. Nadloge so pravičnim, kar je strahovanje dobrimu otroku, desiravno je dobri modriga strahu potreben, de se ne spači. Bog daje hudobnim dobro, de spoznajo njegovo milost in svojo nehvaležnost, de se spreobernejo. Daje hudim hudo, de s hudim ogrenuje njih posvetne sladnosti, in de ga išejo s pravo pokoro. — Pravičnim je dobro in hudo dobro; terdovratnim grešnikam je dobro in hudo škodljivo, ker so v dobrim hudobni, v hudim nepoterpežljivi; to pa izvira iz njih hudobne volje. 
Moli tedaj prečudne pota božje previdnosti, in ne sodi dobrih ali slabih prenaglo. Sreča ni vselej znamnje bogaboječe duše; nesreča ni vselej znamnje slabiga slavljenja. Bog je Jobu dal dobro, hudo in zopet dobro, pa je bil zmiraj nedolžen. Svetimu Jožefu se je ravno tako premenjevalo veselje in terpljenje. Tedaj ne sodi svojiga stvarnika, in nikoli ne misli, zakaj tako dela, tudi ne, de te je Bog pozabil. V dobrim ne bodi brez strahu, v hudim ne bodi brez upanja. Evangeljski bogatin je vse svoje dni imel dobro, po smerti je bil veržen v pekel. Lazar je veliko hudiga prestal, pa po smerti je bil od angeljov nesen v naročje Abrahamovo. Noe je bil pravičen, in Bog ga je ohranil. Tobija je bil pravičen, vender je bil v sužnost odpeljan. Bog je rešil svetiga Petra iz ječe, pa ga ni hotel potlej rešiti pred smertjo. Že dalje spremisli prečudno božjo previdnost, de se ponižuješ. Bog perpuša, ali pošilja hudo, ker iz hudiga stori dobro, ali se posluži hudobnih, de izpeljuje svoje skrivne sodbe, vender ni deležen ali kriv njih hudobije. Hudobni zoper voljo božjo delajo, tudi kadar mu služijo. To govorjenje je morebiti tebi čudno, pa je vender resnično. Jožef je bil prodan od bratov; oni so zlo grešili, vender je bilo to po modri božji previdnosti, ker je bila njegova nesreča napeljevanje v veliko srečo, njegovo, vsiga egiptovskiga kraljestva in drugih. I. Mojz. 45, 8. Israelci so se sperli zoper svojiga kralja Roboama; grešili so, vender je to moglo biti, de se je dopolnilo božje žuganje zavoljo Salomonove nezvestobe. III. Kralj. 11, 11. in 12, 24. Davidu je Bog obljubil vse kraljestvo Izrael. Isboset sin zaverženiga kralja Savla je bil od ljudstva izvoljen za kralja čez enajst rodov. On je bil od dveh hudobnih mož umorjen; David je potlej čez ves Izrael kraljeval. Tako je je dopolnila Gospodova beseda. II. Kralj. 2. in 4. 
Bog je nepokorne jude razkropil med nevernike; to je bilo judam štrafinga, nevercam pak začetik zveličanja, ker so ložej praviga Boga spoznali. Bogaboječi Tobija to spozna rekoč svojim bratam: »V pričo nevernikov častite Gospoda, ker zato je vas med nje razkropil, de bi njegove čudeže oznanovali, in jim spoznati dali, de ni druziga vsigamogočniga Boga.« Tob. 13, 3, 4. Jezus je hotel za odrešenje vsih umreti; to je moglo biti po božjim sklepu, vender so judje strašno grešili, ki so ga umorili. Neverniki so skoraj tri sto let preganjali cerkev božjo. Hudobni so oni bili, vender Bog je hotel tako imeti, de je bila sveta vera poterjena od veliko maternikov. Neisrečeno veliko drugih zgledov je v svetim pismu od prečudne previdnosti božje, ktire slab človek nikdar zastopiti ne more. 
Vse to uči ponižno moliti božje sodbe, in njim pokorni biti. Človek s trudam zastopi, kar ima pred očmi; sebe ne more prav spoznati, se moti v lahkih rečeh, kako hoče umeti božjo modrost, in njene skrivne pota? Poslušaj kako sveti Pavel govori od božje modrosti: »O visokost bogastva božje modrosti, in znanja! Kako ne zapopadljive so njegove sodbe, in neizvedljive njegove pota! Kdo je misel Gospoda spoznal, ali kdo je njegov svetovavic bil?« Riml. 11, 33. 34. Premaguj, o kristjan! svoj napuh, ponižaj se, in reci: 
Molitev. 
O moj Bog! kako prazen je moj um, in kako spačeno moje serce! Za nepotrebno učenost sim skerbel, za potrebno nisim maral. Sebe sim modriga in mogočniga mislil, pa sim bil brez tebe poln zmot in slabost. Menil sim prav modro oberniti svoje opravila, ti pa si hitro razderl moje neumne sklepe. Ako si perpustil, de se mi je zgodilo, kakor sim želel, je bilo moji duši škodljivo. Troje dela prečudne sim hotel soditi, desiravno sim se v lahkih in vidnih motil. Obljubim za naprej tebi pokoren biti. Ti me ljubiš bolj, ko dobra mati svojiga ediniga otroka; ti si moder, vsigaveden, vsigamogočen, milostiv, pravičen, zvest; tedaj bom vselej tebi pokoren, ker vem, de mi bo dobro, ako se tebi podveržem. O sveti Feliks prosi Boga za-me, de bi se jest vselej po tvojim zgledu zaderžal, ker vem, de bom tako po varni poti za teboj v nebesa prišel. Amen. 
XV. dan prosenca. 
Sveti Makar egiptovski, pušavnik. 
Sveti Makar egiptovski je bil ubogih starišov, in je v mladosti živino pasel. Enkrat je v drušini drugih pastirjev ukradel nekoliko fig, od ktirih je le eno snedel. Kadar je spoznal, koljko je hudo le z majhnim greham Boga žaliti, je bil zlo žalosten, in je ta greh obžaloval vse dni svojiga življenja. 
On je želel bolj služiti Bogu, zato je šel v revno hišico blizo vasi, kjer je bil vedno v božji službi. Ljudje vidijo brumno življenje svetiga mladenča Makarja, in so ga v veliki časti imeli. On je vso hvalo sovražil, zato je šel od ondod proč v bolj samoten kraj, kjer se je z delam preživel, in Bogu služil. Skazal je svojo veliko ponižnost ob perložnosti. Obdolžen je bil zlo hudo, pa je vse preterpel. Kmalo potlej je bila razodeta njegova nedolžnost, in njegovi preganjavci so hiteli k njemu ga prosit za odpušenje, pa je iz ponižnosti hitel proč, in je šel v pušavo. 
V pušavi je še sveteji živel. Ondi je bilo veliko pušavnikov, ktiri, de bi brez božje službe in brez Zakramentov ne ostali, so ga permorali mašnikov žegen prejeti. Ni mogoče povedati, kako ojstro je živel; spal je malo in le na steno naslonjen; kruha, ali druziga se ni nikolj najedel; v veliki žeji si je komaj malo vode pervošil. 
Sveti Makar je bil poln božjiga Duha, in kar bo zdaj rečeno, to spričuje. Neki pušavnik ga je vprašal, kaj mu je storiti, de bo popolnama. Sveti Makar je blezo vedel, de ta scer dober pušavnik je prenagliga serca, mu odgovori: »Bodi ko merlič, ktiri se ne jezi, če ga tepeš, se ne smeja, če ga hvališ.« Drug pušavnik ga je vprašal: »Kako bo mogel prav moliti.« On mu reče: »Ni treba dosti besedi, ampak moli z duham, zdihuj, in reci: Gospod vsliši me po svoji veliki milosli.« Drug ga je poprašal: »Oče! kako je to? v kloštru sim se prav lahko ojstro postil, zdaj pa v pušavi se ne morem zavolj velike lakote.« Sveti Makar mu prav modro odgovori: »V pušavi si sam, in nobeden ne ve za tvoje poste, de bi te hvalil; v kloštru so bili drugi tvojih postov priče, in zavoljo tiga si se raji ojstro postil. Te besede naj vsaki dobro premisli, de z njimi sebe pravično sodi, in de spozna vrednoti svojih del.« 
Sveti Makar je bil že zlo star, in poln dobrih del; vender je v molitvi zaslišal glas: »Ti nisi še tako svet, ko dve ženi v mestu.« On se je berž na pot podal, de bi za svoje podučenje izvedel, kako te dve žene živite. Z velikim trudam pride do njune hiše, poterka, ena mu odpre, on gre noter, se usede in obe prosi, rekoč: »Povejte mi, kaj dobriga delate?« One ste odgovorile: »O sveti oče! kaj more biti per nama dobriga, ker sve zakonske?« — Sveti Makar še bolj prosi: »Za to sim iz pušave prišel; povejte mi, kako živite.« One permorane ste odgovorile: »Me dve se nisve nič v rodu, pa imave vsaka eniga brata; petnajst let že skupaj prebivave popolnama v miru, nikdar hude besedice ne rečeve ena drugi, in med nama ni bilo nikolj narmanji nevolje. Sve tudi prosile svojih mož, de bi šle v klošter bolji živet, pa nama nista perpustila; tedaj naj se zgodi božja volja.« Sveti Makar je na ves glas hvalil Boga, ktiri divicam in zakonskim gnado daje. Ves vesel je šel nazaj v pušavo. 
Sveti Makar si je do zadnje ure perzadeval več in več dobriga sturiti, kakor de bi ne bil nikolj nič dobriga storil. Bog mu je dal perložnost veliko zaslužiti, ker je bil od krivovercov hudo preganjan. On je umerl devetdeset let star, poln svetih del, okolj 390 let po Jezusovim rojstvu, in je šel veliko večno plačilo vživat. 
Nauk. 
Bodi pravičen, miren, ponižen, poterpežljiv, in le tako boš pokojno živel. 
Sveti Makar je vse dni svojiga življenja majhino tatvino svojih otročjih let obžaloval, ker tudi majhen greh žali Boga. Uči se, o moj kristjan! od njega prav dobre vesti biti, narmanji škode, ali krivice bližnimu ne storiti; ne zalasovati, ne golufati v nobeni reči, ker Bog je maševavec vsiga tiga. Tudi ne bodi nikolj vedama deležen krivice; v vsim bodi pravičen. Uči se tudi od njega prav iz serca obžalovati majhine grehe, ker majhini grehi žalijo Boga, te napravljajo v velike, in ti hudo pokorjenje zaslužijo. Vbogaj svetiga Pavla: »Vsake sence greha se zderži.« I. Tes. 5, 22. Poslušaj samiga Jezusa, rekočiga: »Povem vam, de za vsako prazno besedo bote odgovor dali na sodni dan.« Mat. 12, 26. 
Dve brumni ženi, obiskane od svetiga Makarja, de bile Bogu ljube, ker ste v pokoršini, v poterpežljivosti, v mirnosti živele. — Kristjan moj! premisli, de le ljubezen razloči človeka, pa ne nizek ali visok stan. Mirnost iz ljubezni do Boga je sosebno lepa:, in tudi potrebna čednost. Kristus pravi: Blagor mirnim! Od mirnosti je veliko v svetim pismu, pa sveti Pavel v malo besedah vse dopove, rekoč: »Rodite med seboj ene misli v Kristusu Jezusu.« Riml. 15, 5. 
Nektiri veliko molijo, v zerkev radi hodijo, nauke pridno poslušajo, svete Zakramente pogostim prejemajo, in dosti drugiga dobriga store, pa so nepokojni, zdražljivi, jezični, nepoterpežljivi. Kaj jim pomagajo vse te dobre dela? Nič njim ne pomagajo. Od njih unanjih dobrih del reče sveti Jakob: »Ako kdo meni, de je bogaboječ, pa ne berzda svojiga jezika, temuč zapeljuje svoje serce, tiga bogaboječnost je prazna.« Jak. 1, 26. Ti praviš: Imam hudiga moža, jezično ženo, nepokorne otroke, svojoglavno družino, sitne sosede, hude sovražnike, nemogoče je z njimi mirno živeti; poterpežljivi Job bi ne mogel vsiga predati. Vprašam te: »Si pa ti dober, usmiljen, pravičen? Morde sam dražiš te, zoper ktire memraš , in jim miru ne daš? Morebiti uni ravno tako govore, in memrajo zoper tebe. Tedaj ste vsi pravični, in vsi grešniki? Morebiti si ti slabeji od unih; sebe ne vidiš, slabosti drugih vidiš; vidiš pezder v očesu bližniga, bruna pak v svojim očesu ne čutiš. Če želiš izvediti, kako z bližnim mirno živeti, poslušaj. 
Bodi ponižen zavoljo Boga, in ponižnost te bo učila vse. Če si ponižen, verjameš lahko, de si velik grešnik, de tudi ti si poterpežljivosti drugih potreben, božje pa narbolj. Če si resnično ponižen, ne boš le svoje trobil, ne boš pravičen v svojih mislih čez resnico, ne boš terdovratniga serca, de bi se preučiti ne pustil. — Če si ponižen, boš sebe in druge pravično sodil, in boš terdno mislil, de si slabeji od drugih. Če si ponižen, ne boš vsake besedice, vsake reči na vago deval; ne boš razžaljen od zaničevanja drugih, ker sebe rad zaničuješ; boš tudi v preganjanji vžival mir. Ker pa nisi ponižen, ne delaš pravično, ampak tudi nedolžno besedo in nedolžno zaderžanje hudo razlagaš; zmiraj išeš hudiga per bližnim, in dosti najdeš, ker je tvoje serce hudo. Zato vračuješ hudo za hudo, in tudi hudo za dobro, ker sovražiš te, ktiri skerbe za tvoje zveličanje. Ni se čuditi, če miru nimaš, ker ga drugim ne daš. Hočeš le druge poboljšati, de bi bilo vse ne po volji božji, temuč po tvoji; ti pa se nočeš poboljšati, ker iz napuha ne vidiš, kako si poboljšanja potreben. Bodi tedaj ponižen, ponižnost bo ozdravila tvoje bolno serce, tvoje misli bodo pravične, tvoje besede nedolžne, varne in modre, in boš mir vžival. 
Prav skerbno si perzadevaj spoznati bližniga slabosti, de boš usmiljen do njega. To je potrebno, pa glej, de tiga ne storiš iz hudiga serca. Spoznaj njegove slabosti, de veš, kaj ga žali, in kaj mu je všeč. Bodi včasi gluh, desilih slišiš; bodi mutec, ako lih nisi; bodi slep, akoravno vidiš. To ti bo veliko pomagalo, de te ne bo vsaka beseda, ali sitnost zbodla, in de ne boš neumno govoril. Zaderži se z bližnim po njegovi slabosti, pa ne de bi iz slabosti molčal, ali pregledal, kadar si dolžan govoriti; temuč de molčiš, ali govoriš kar, in kadar je treba; de ga svariš mehko, ali ojstro, kakor mu pomaga k poboljšanju. De vse to delaš po volji božji ljubi Boga, in iši vselej zveličanja bližniga. Veliko več bi se lahko od tiga povedalo, vender bi ti ne pomagalo, ako bi ljubezni, in ponižnosti ne imel. Ljubi tedaj, in bodi ponižen; te dve čednosti ti bote vse potrebne nauke dale. Če se nisi tako zaderžal žalostno reci: 
Molitev. 
O moj Jezus! prečuden človek sim jest. Kolikokrat sim tebe vsigamogočniga Gospoda razžalil, in zaničeval, ti me nisi ne le milostljivo čakal, ampak tudi ponujal si mi gnado in spravo; jest pa čerev zemlje sim bil brez poterpežljivosti in usmiljenja s svojim bližnim. Karkolj ni bilo po moji volji, me je jezilo in razkačilo, in nisim pomislil, de sim tvoj velik dolžnik. Spoznam, de premajhina ljubezen do tebe, in do bližniga je bila vsiga tiga kriva. Pomagaj mi po svoji veliki milosti, o ljubi Jezus! de svojo hudobo in terdobo ne le spoznam, temuč tudi obžalujem in se poboljšam. Daj mi ljubezen, ponižnost, poterpežljivost, de me zunaj greha, nobena reč ne bo žalila. Blagor mi, če bom miren po tvoji sveti volji, ker tako bom otrok tvojiga kraljestva. Amen. 
XVI. dan prosenca. 
Sveti Klemen Anciran, škof in marternik. 
Sveti Klemen je bil edin otrok svoje svete matere Eufrozine. Ni mogoče dopovedati, kako sveto in perserčno ga je ljubila. Zmiraj je želela, de bi Klemen Jezusov marternik bil; od tiga mu je velikokrat pravila. Njeno govorjenje je bilo le od Kristusa in od njegovih svetnikov. Sosebno mu je rada perpovedovala kaj, in koljko so marterniki terpeli za vero. Učila ga je skerbno po vsih zapovedih živeti, in njeno življenje je bilo ravno tako. Kadar so neverniki kakiga kristjana martrali, je tje pelala svojiga sina, in mu serčnost dajala. 
Klemen je bil dvanajst let star, kadar je njegova skerbna mati Eufrozina zbolela in umerla. Vdova je bila, za to ji je britko bilo svojiga ediniga otroka na svetu pustiti v takim hudim času. Kadar je vidila, de je zadnja ura blizo, pokliče k sebi svojiga ljubiga ediniga otroka, ga objame, kušne, in mu milo reče: Zadnjikrat zdej s teboj govorim; ljubi moj otrok, prosim te, ne pusti se nikdar od Jezusa odločiti. Vem, hudo preganjanje bo vstalo, tudi tebe bodo peljali pred oblastnike, pa ne boj se jih; terplenje je kratko, plačilo bo večno. Za vse skerbi, ki sim jih s teboj imela, nočem drugiga od tebe, kot to, de bom marternika mati. Solze so se ji takrat uderle, in ni mogla več govoriti; le kušovala je svojiga ljubiga sinka. Kmalo potlej je umerla. Klemen je v sercu nosil lepe nauke svoje svete rance matere, in se skerbno z dobrimi deli perpravljal za Kristusa vso kri preliti. On je tudi druge otroke lepo učil, in na to nagovarjal, ker je skerbel za njih zveličanje. 
Sveti Klemen je bil izvoljen in žegnan škof v mestu Anciri. Se ve, kako ognjeno je skerbel za svoje ovčice. – Dioklecijan neverni in neusmiljeni cesar je cerkev božjo preganjal. Sveti Klemen je bil ujet in pred oblastnika peljan. Ta je ukazal z železnimi grabljami Klemena po životu tergati, on pa je v bolečinah hvalil Boga. Oblastnik se ni mogel prečuditi; ni bilo mogoče verjeti, de bi človek zamogel toljkanj bolečin prestati; mesa ni več imel, kosti so se vidile, ves je bil razmesarjen, vender vesel. 
Oblastnik, ker ni mogel Klemena užugati, ga je poslal cesarju Dioklecijanu v Rim. Ondi je še huji martre terpel, pa je zmiraj nepremagan ostal. Nevernikov veliko je spoznalo božjo moč nad Klemenam, in so se spreobernili. Klemen je bil več časa skušan, na zadnje so ga nazaj gnali v Anciro, kjer je bil obsojen v ječo do smerti. Soldatje so vender na skrivnim ponoči spušali svetiga Klemena k vernim kristjanam božjo službo opravljat. Soldatje so to delali, ker so jim kristijani denarje dajali. Vikših eden je to zvedel, je šel z drugimi soldati tje, in ko je sveti Klemen ravno maševal, ga je z mečam umoril. Umerl je v letu 309. 
Nauk. 
Kaj naj stariši delajo svoje otroke zveličati 
Blagor starišam, blagor otrokam, blagor vsimu svetu, ako bi vsi ravnali po izgledu brumne matere Eufrozine, in dobriga otroka Klemena. Stariši sploh skerbe za posvetno srečo svojih otrok, pa ne vsi, de bi otroci sveto živeli. Tukaj je perložno od njih dolžnost nekaj govoriti. 
Porodniki morejo svoje otroke ljubiti. Ta ljubezen je v natori, in vsi sploh jo imajo, pa vsi ne ljubijo prav svojih otrok. Eni bolj skerbe za posvetno srečo, ko za zveličanje svojih otrok; raji imajo eniga ko drugiga, ker je čedniga obličja; pregledajo jim, kar bi mogli strahovati; jim vse dovolijo, tudi kar njih duši škoduje. Bogaboječi stariši skerbe za posvetno srečo, pa veliko bolj za večno srečo svojih otrok; so dobri ali ojstri z otroci po njih boječi ali prederzni natori, pa tako, de jih vedno v dobro napeljujejo. Tukaj je tudi potrebno opomniti, de stariši ne smejo svojim otrokam preveč očitne ljubezni skazovati, de so zmiraj v potrebnim strahu. 
Stariši naj skerbno uče otroke. Otroci so podučenja sosebno potrebni. Nekteri ne uče svojih otrok, kako bi sveto živeli; jih dajejo služiti ljudem, ktirim bi ne izročili svoje neumne živine; če jih uče moliti, so le prazne besede, ker drugih naukov ni. Stariši naj razlagajo svojim umnim otrokam lastnosti božje, de Boga spoznajo, in njemu služijo. Naj jih uče, kaj je človek in kako spačen; koljko je Jezus nas ljubil, in kaj je iz te ljubezni za nas terpel. Naj jim velikokrat govore od smerti sodbe, in večnosti. Stariši naj svojim otrokam, tako rekoč, s perstam kažejo ob perložnosti, kaj je, ali ni prav; kako morejo biti perzanesljivi, dobri, usmiljeni; kako se morejo zaderžati v molitvi, v cerkvi, pred duhovnimi in vikšimi. Tako tudi v drugih rečeh, de bodo otroci Bogu in ljudem prijetni. 
Stariši morajo svoje otroke svariti. Svarjenje, in strahovanje je otrokam potrebno berž v začetku, in potlej; pa to more biti po ljubezni, in modrosti, to je po njih natori, po njih pregreških, in po njih starosti. Svarjenje ali strahovanje ne sme biti neusmiljeno, hudobno, ali s kletvejo, ampak pravično. V časih je svarjenje starišov bolj svarjenja vredno, ko slabost, zavoljo ktire svare. Porodniki ne smejo iz slepe ljubezni do otrok razločka delati, de bi enimu slepo pregledali, kar per enim svare. Vera naj sodi od njih pregreškov, in po tem razločku naj svare, ali strahujejo modro. Porodniki ne smejo, ko otroci vsako uro drugačni biti, de bi včasi vse pregledali, včasi za nič neusmiljeno strahovali. Oče in mati moreta biti ene misli v svarjenji; zakaj, če jim eden potuho daja, spači otroke, de potlej nobeniga ne bogajo. 
Stariši morejo otrokam dober zgled dajati. Otroci so slabe natore, in brez praviga spoznanja; bodo tedaj radi posnemali stariše, zlasti v hudim. Stariši bi bili ubijavci svojih otrok, ako bi jih pohujšali. Oni morejo po vsih zapovedih živeti; morejo biti svetiga in modriga govorjenja; tudi ne smejo perpustiti, de bi drugi govorili, ali delali v pričo otrok, kar jih pohujša; ne smejo svojih otrok neznanim, ali hudobnim dati v službo: tudi ne smejo slabe družine per hiši imeti; ne smejo pušati otrok po hišah, v slabo, ali nevarno družbo. Stariši naj pervi store, kar otrokam zapovedujejo ; naj bodo pridni v molitvah, brumni v cerkvi, usmiljeni in pravični z vsimi. Oče in mati naj živita v miru med seboj, in z drugimi; če se ona med seboj, ali z drugimi prepirata, je nemogoče, de bi otroci ne bili pohujšani. 
Stariši so dolžni moliti za otroke. Vsaki je dolžan za druge moliti, še bolj stariši za otroke. Eni so viditi skerbni za svoje otroke, pa premalo molijo in prosijo Boga, de bi on njih perzadevanje požegnal. Le z vpitjam, in strahovanjam se malo opravi, ako ni goreče molitve zraven. Nedolžni Job je prosil vsak dan Boga za svoje otroke; drugi skerbni stariši so ravno tako delali, in vsi so dolžni. Stariši naj prosijo Boga za otroke še pred njih rojstvam, de bi gnado svetiga kersta dosegli, in jo ohranili. Naj goreče prosijo Boga za otroke sosebno, kadar vidijo per njih kako pregreho, ali hudo navado. Naj ne rečejo: molimo in prosimo, pa nič ne pomaga. Naj posnemajo sveto Moniko, brumno mater svetiga Auguština. Dolgo in goreče je prosila, in je bila uslišana. Le nekaj maliga je tukaj rečeno od dolžnost starišov do otrok, ker te preširoko sežejo in tukaj ni mogoče vsih popisati. Prosim, de naj stariši bodo polni dobriga duha brumne matere Eufrozine, in bodo po volji božji otroke svoje zredili. Preljubi moj kristjan! če te dolžnosti zadevajo, lahko spoznaš, de nisi vselej tako storil. Reci tedaj iz serca tako. 
Molitev. 
O moj Bog! kje so zdaj taki brumni in skerbni stariši, ko je bila tvoja služabnica Eufrozina? Kdo uči svoje otroke vsigamogočniga Boga spoznati? Kdo skerbi de bi otroci spoznali skrivnosti včlovečenja Sinu božjiga, njegovo veliko ljubezen; pregrešno natoro ljudi, pravo brumnost, resnično ponižnost, potreba gnade božje, in dosti takiga? Zato so otroci slabi, in zato so slabi kristjani. Jest sim morebiti do zdaj ravno tak bil. Usmiljeni Gospod, razsvitli vse keršanske stariše in otroke; de bodo po tvoji sveti volji, de ne bodo eden drugimu očitali, in eden drugiga preklinjali na sodni dan. Daj jim svojo gnado, de bodo stariši polni ljubezni, modrosti, poterpežljivosti, in vsiga dobriga, de bodo otroci polni spoštovanja, in pokoršine. Tako bo tvoja cerkev ponovljena, ker bodo povsod dobri kristjani; tako bodo stariši, in otroci vekomaj tebe hvalili v nebesih. Amen. 
XVII. dan prosenca. 
Sveti Anton, duhovni oče pušavnikov. 
Sveti Anton je bil rojen v Egiptu od imenitnih in bogatih starišov v letu 252. Oni so bili bogaboječi, in so svojiga ljubiga otroka skerbno učili po vsih Kristusovih naukih živeti; so ga zmiraj doma imeli pred svojimi očmi, ga nikoli niso pustili v drušino, de bi se od drugih ne pohujšal; tudi v cerkev je le z njimi hodil. Sveti Anton že mladenč je ljubil samoto; njegovo veselje je bilo le doma ali v cerkvi biti, bogal je rad, molil veliko, bral in premišljeval sveto pismo, de bi prav zvesto služil svojimu stvarniku. 
Sveti Anton je bil okolj 19 let star, kadar so mu brumni stariši pomerli. Po njih smerti je mogel za vse skerbeti, le eno majhno sestro je imel. Premoženje njegovo je bilo grozno veliko. Marsktiri mladenč gospodar velikiga premoženja, in brez strahu pred stariši, bi bil razsajal, visoko se nosil, dobrote sveta razujzdano vžival; pa svetiga mladenča Antona ni nič tiga veselilo, bogastvo mu je bilo ternje, ker je Boga in križaniga Jezusa v sercu nosil. 
En dan je v cerkev gredoč sam per sebi mislil, kako srečni so bili aposteljni, ki so vse zapustili in za Jezusam šli. V cerkvi je slišal brati besede Jezusove: Če hočeš popolnama biti, prodaj vse, daj ubogim, in hodi za menoj. On je mislil, de so te besede njemu rečene, je oskerbel svojo sestro, vse svoje premoženje ubogim razdal, in je šel v samotno hišico, de bi se vadil v pokori živeti. 
Ta sveti mladenč je bil dolgo od nevošljiviga hudiča skušan, pa je s postam, z molitevjo, s premišljevanjam, s pokorjenjam, sosebno z ljubeznjo do Jezusa vse skušnjave serčno premagoval. Nikolj ni živel v lenobi, ampak je delal, per delu premišljeval svete reči, in molil. Sosebno je skerbel, karkolj je dobriga vidil per drugih, posnemati; je svete ljudi obiskoval, jih prosil za podučenje, de bi če dalje sveteji živel. 
Star je bil 35 let, kadar je deleč v pušavo šel; prej je tudi v samoti živel, vender ne deleč od ljudi. Zdelo se mu je, de še premalo brumno živi; zato se je vzdignil, in šel v strašno pušavo, kjer nobeniga človeka ni bilo. V pušavi je našel poderto hišo, je v njo šel, ondi prebival, in noč in dan služil Bogu. Desiravno je bil deleč od ljudi, se je vender izvedilo, kje je, in so hodili k njemu iz vsih krajov, ali de bi bili podučeni, ali ozdravljeni, ali de bi per njemu ostali. Vse je lepo učil, sosebno pa je rad govoril od velike milosti božje do nas grešnikov; od velike ljubezni Jezusove, od njegovih bolečin, od praviga spreobernjenja, od nebeškiga kraljestva. Veliko se jih je spreobernilo, in tudi ostalo v pušavi, kjer so si revne hišice naredili iz lesa, pridno delali, in stanovitno molili. 
Sveti Anton je bil razsvitljen učenik. Nekaj njegovih naukov je perložno tukaj povedati: »Ljubi moji! naša edina skerb more biti ta, de po svetih zapovedih živimo, in nikolj ne opešamo. Zmiraj moremo skerbniši služiti Bogu, kakor de bi bili dans začeli. Kaj je naše kratko življenje memo večnosti? Bog je neizrečeno usmiljen, ker je obljubil dati, in nam bo dal večno zveličanje za majhno terpljenje. Ne golufajte se med seboj, ker ni veliko tudi vse svoje premoženje zapustiti za nebeško kraljestvo. Kaj bogastvo pomaga, ker ga ne bomo po smerti potrebovali? Bodimo bogati v dobrih delih, ker tih bomo potrebni po smerti. Živimo vsaki dan, ko bi utegnili vsaki dan umreti, in ne bomo nikolj grešili.« Te, in dosti drugih lepih naukov je on dajal svojim pušavnikam in drugim. Vsi so ga radi poslušali, ker je bil poln ljubezni, perljudnosti in gorečnosti. Sveti Anton je povsod slovil, clo krivoverci in neverniki so ga spoštevali; pa če je bil bolj od ljudi češen, bolj se je poniževal. Katoljški cesar Konstantin mu je prijazno in ponižno pisal. Vsi pušavniki so se nad tem čudili; sveti Anton pa jim je djal: »Zakaj se čudite, de cesar meni piše; čudite se, de je vsigamogočni Gospod nam pisal in nas učil z razodeto božjo besedo, ktiro imamo v svetim pismu, in de nam je govoril po svojim ljubim Sinu Jezusu Kristusu.« 
Sveti Anton je bil že star, in je vedel, de bo kmalo umerl; zato je svoje pušavnike obiskoval, in jim djal: »Moji ljubi otroci kmalo pojdem od vas; ne pešajte v dobrih delih; živite zmiraj, ko bi utegnili vsaki dan umreti; skerbno se varovajte slabih misel; ne sdružite se s krivoverci; bodite stanovitni v katoljški veri.« — On je kmalo potlej zbolel in umerl 105 let star, v letu 356. 17 dan tiga mesca. 
Nauk. 
Od strahu božjiga. 
Kristjan moj, spremisli, de je strah pred večnim pogubljenjam v nerodovitne pušave veliko vernih gnal, de bi v pokori živeli, in se zveličali. Ne le sveti Anton, ampak tudi dosti drugih, ki so bili prej dobri so v pušavi bolj postali. Samota loči človeka od šumečiga sveta, in mu daje čas premišljevati, Boga in sebe spoznavati, očiševati serce in sveto živeti. V pušavi so mnihi in pušavniki zlo malo potrebovali. Hišica spletena iz hoste, ali berlog, revno oblačilo, sadje, malo kruha, in čista voda jim je bilo zadosti. Delali so in molili, kar je zdravje dušino, in telesno. Ker je strah božji, strah pred pogubljenjam tolikanj dobriga nad njimi delal, le dajo tukaj potrebni nauki od njega. 
V človeku je trojin strah, vender ne ob enim času. Je strah brez upanja, in brez ljubezni; ta se sploh imenuje obupnost. Ta strah je poguben, ker ne pomaga grešniku k pokori, temuč mu brani se spokoriti. Takiga sta imela Kain, in Judež. Je strah z upanjem in z ljubeznjo združen, vender tako, de sta upanje in ljubezen še slaba. Takiga ima grešnik preden se popolnoma spreoberne. Ta strah je dober in pomaga grešniku, kakor bo potlej rečeno. Je strah iz zgolj ljubezni, in ta je narbolji. Takiga so imeli svetniki, ktiri so se iz ljubezni do Boga bali njega žaliti. Vse to razkladati ni tukaj perložno. 
Strah božji je potreben. Sirah pravi: »Kdor se Boga ne boji, ne more pravičen biti.« Sir. 1, 28. Strah božji je tudi pravičnim potreben; zato je zapisano: »Bojte se Gospoda vsi njegovi svetniki.« Ps. 33, 10. David se je Boga bal, vender je prosil: »Prebodi s svojim straham moje meso, zakaj jest se bojim tvojih sodba.« Ps. 118, 120. Meso prebodeno, in polno bolečin, se ne more veseliti nad hudim, in tudi duša ima pokoj pred njim. Kristjan! ni zadoſti se le bati, temuč tolikanj se moreš bati, de premagaš greh, in ta strah te bo napeljeval v ljubezen, ktira je spolnjenje postave. Tako uči modri Sirah, rekoč: »Gospodovi strah prežene greh.« Sir. 1, 27. Potlej pravi: »Strah božji je začetik ljubezni.« Sir. 25, 16. Sploh vsi se boje pogubljenja, vender le greše, ker je v njih premalo strahu. 
Strah pred večnim pogubljenjam je grešniku zlo potreben. Ta mu velikokrat vbrani grešiti, in ga perganja dobre dela dopernašati, de bi vekomaj pogubljen ne bil. Sirah odpira grešniku zaderžane dušne oči, de vidi svojo nevarnost, in zapeljivost sveta; ga perganja moliti, prositi in zdihovati; njegovo serce je zavoljo strahu nepokojno, in ga sili k Bogu. 
Strah pred večnim pogubljenjam ni zadosti grešniku, ker ta zvira iz lastne ljubezni. Svetniki, dokler so bili na zemlji, so se Boga bali iz ljubezni do njega; grešniki se vsigamogočniga Boga boje iz ljubezni do sebe. Prej so iz ljubezni do sebe slepo grešili, in niso pomislili, de hite v pogubljenje; zdej so jim grehi zoperni le zato, ker zaslužijo pogubljenje, in žele greh opustiti, pa le iz ljubezni do sebe. Grešnik ni prav spreobernjen od samiga strahu, če lih iz tiga strahu obžaluje grehe, ker jih sovraži le zato, ker so mu škodljivi, ne pa, ker žalijo Boga. Tak grešnik je enak kupcu na morju, ktiri zavoljo viharja svoje ljubo blago v morje zmeče. On ljubi svoje blago, pa še bolj ljubi svoje življenje; ker ne more blaga in življenja perhraniti, de bi barko polajšal in nesreči odšel, meče blago v morje; vender z veliko žalostjo, ker ga še ljubi. Ravno tako grešnik, ktiri iz samiga strahu grehe opuša. On še ljubi grehe, ker pa ne more pogubljenju oditi, in grešiti, opusti grehe, kar bi ne storil, ako bi se pogubljenja ne bal. Tedaj ostane še v njem slaba volja, ktiro le ljubezen do Boga popolnama poboljša. Dobro spremisli vse to, o grešnik, de se ne golufaš. Morebiti iz samiga strahu žaluješ, in grehe opušaš, vender upaš, in se tudi zanašaš, de si resnično poboljšan. Bodi pokoren svojimu modrimu spovedniku, ktiri te hoče po varni poti k opravičenju perpeljati, de milost zadobiš. 
Ako hočeš odpušanje grehov zadobiti, ljubi Boga, in iz te ljubezeni svoje grehe sovraži. Salomon pravi: »Ljubezen vse grehe pokrije.« Prip. 10, 12. Ravno tako govori sveti Peter: »Ljubezen pokrije veliko število grehov.« I. Pet. 4, 8. Strah je potreben, upanje tudi, pa vera, upanje, molitve, posti, Zakramenti, in vse ti ne more brez ljubezni pomagati. Kristjan! dokler živiš, boj se Boga, upaj, ljubi ga. Ker si grešnik, boj se, ker je Bog usmiljen, upaj in ljubi ga. Strah te bo delal varniga, upanje serčniga, ljubezen močniga. Delaj ko otrok, ktiri od daleč hiti k svojimu očetu. On po poti zve, de so jih razbojniki veliko obropali, zato se boji, ker se boji, hodi prav varno. On tudi zve, de eni so srečno domu prišli, zato upa in je serčan. On ljubi očeta, zato hoče vse premagati. Če je bližaj doma, manj se boji, bolj upa, ljubezen se bolj vnema. Ker varno, zaupljivo in serčno hodi, pride srečen domu, kjer se popolnoma razveseli. Ravno tako ti, o kristjan! delaj, in boš srečno prišel v nebeško kraljestvo, kjer se ne boš nikolj bal, kjer boš vžival, kar si iz vsiga serca ljubil. Tako so delali svetniki, in ti delaj tako, de večno srečo zadobiš. 
Molitev. 
O Jezus! usmili se me! Ponižno te prosim, daj mi razsvitljenje, ker je moja slepota silno velika. Jest sim v nevarnosti večniga pogubljenja, vender sim brez strahu. Obdan sim od hudih sovražnikov, moje grešno poželenje je med njimi narnevarniši, jest sim pa ga neumno ljubil, in mu vse, kar je poželjelo, dovolil. Velikokrat sim slišal od tvojih namestnikov, de se morem lastni volji odpovedati, se pokoriti, svoje meso križati, po duhu živeti; pa sim malo verjel, in nič tiga storil. Prosim te, napolni me s svojim straham, ker strah je meni lenimu, merzlimu grešniku silno potreben. Pa to je premalo; daj mi tudi pravo upanje, in gorečo ljubezen, de vse grehe veselo opustim, perserčno obžalujem, in stanoviten v dobrim ostanem. Sveti Anton, vsi mnihi in pušavniki sprosite mi od Boga vse potrebne gnade k pravimu spreobernjenju, de po vaših stopinjah po tvoji moči hodim, in pridem za vami v nebeško kraljestvo. Amen. 
XVIII. dan prosenca. 
Svetiga Petra stol. 
Kaj to pomeni in uči? 
Sveti Peter je bil postavljen od Jezusa Kristusa pervi poglavar katoljške cerkve. On je z velikim terpljenjam, in s stanovitno serčnostjo oznanoval sveti evangelj v Jeruzalemu, v Judeji, v velikimu mestu Antiohiji, in v dostih krajih; veliko judov in nevernikov je spreobernil z nauki in čudeži, kakor bo bolj na tankim popisano 29 dan rožniga cveta. Okoli 42 let po Jezusovim rojstvu je sveti Peter šel v Rim poglavitno mesto velikiga rimskiga cesarstva, de bi duše perdobival Jezusu Kristusu. Ondi je brez vse človeške pomoči, pa z močjo svetiga Duha oznanoval sveti evangelj. Rim je bilo mesto silno veliko, polno mogočnih nevernikov vnetih za lažnjive bogove. Sveti Peter se ni nič tiga bal, serčno je oznanoval Jezusa, je veliko judov in nevernikov spreobernel. On je bil pervi škof spreobernjenih rimcov, in je tisto cerkev vižal, pa tudi ob enim je bil pervi poglavar vse Jezusuve cerkve. Za njim so bili papeži nasledniki do donašniga dne, in bodo do konca sveta. 
Sveti Peter je bil res pervi poglavar katoljške cerkve od Jezusa povikšan. Jezus mu je rekel: »Ti ti Peter, in na to skalo bom zidal svojo cerkev.« Mat. 16, 18. Sveti Peter je bil vselej pervi pred vsimi apostelni imenovan, kakor se najde per svetim Mateužu 10, 2. per svetim Marku 3, 16; per svetim Lukežu 6, 14. Sveti Peter je pervi govoril, kadar je bil na mesti Judeža sveti Matija izvoljen. Djanje ap. 1, 15. Tudi, kadar je bil v Jeruzalemu zbor zavoljo obreze. Djan. 15, 7. Oblast, ktiro je Jezus zavoljo prida vse cerkve svetimu Peter dal, bo do konca sveta. Tedaj so nasledniki svetiga Petra rimski papeži imeli, imajo, in bodo imeli enako oblast, ker je ona cerkvi potrebna. V katoljški cerkvi je vikši poglavar potreben, de se ohrani edinost vere in naukov, in de razpertja ni. Tudi škofje in duhovni so od svetiga Duha postavljeni čedo Jezusovo pasti, vender sreda edinosti vsih je rimski papež, ktiriga more vsaki spoštevati, in po zapovedih bogati. Kdor ni z njim v potrebnih rečeh združen, ne more z Jezusam deleža imeti. 
Svetiga Petra stol ne pomeni stola, na ktirim je on sedel, ampak njegovo oblast in uk. Rimski papeži svetiga Petra nasledniki so imeli navado obhajati spomin njih povikšanja, kakor tri pridige svetiga Leona papeža pričujejo. Tudi škofje so enako navado imeli, kakor pričuje sveti Auguštin. De bi vsi verni kristjani hvaležni bili Jezusu Kristusu zavoljo oblasti svetimu Petru in rimskim papežam od njega dane, je donašni spomin v katoljški cerkvi. 
Kristjani! bodite resnično hvaležni Jezusu Kristusu, ktiri vas je postavil v svoje kraljestvo, v katoljško cerkev. Bodite vselej po zapovedih pokorni rimskimu papežu pervimu vidnimu poglavarju, pa tudi škofam, in duhovnim, ker so prejeli oblast od Jezusa Kristusa, ker vam oznanujejo besedo božjo, in čujejo nad vami k vašim zveličanju. Ljubite, spoštovajte, in vbogajte jih, ker ta pokoršina vas bo iz tiga kraljestva Jezusove cerkve v nebeško kraljestvo preselila. XIX. dan prosenca. 
Sveti Janez škof, almožnar. 
Sveti Janez, imenovan almožnar, je bil rojen na otoku Cipra od bogatih in mogočnih starišov, ktiri so ga prav skerbno učili keršansko živeti. Od mladosti je bil bogaboječ, in usmiljen. Kadar je bil Gospodar svojiga premoženja, je zaporedama prodajal lastnine, de bi ubogim pomagal, in na zadnje je tudi on ubog bil. Njegovo sveto življenje, in sosebno usmiljenje je široko slovelo. Pergodilo se je, de je velikimu mestu Aleksandriji patriarh umerl, in vsa duhovšina in verno ljudstvo je svetiga Janeza izvolilo za patriarha. Z vso močjo se je branil, pa se ni mogel ubraniti, ker ga je tudi cesar silil v to imenitno službo. 
Kadar je bil že patriarh, je veliko reči poravnal, in sosebno je skerbno spraševal po mestnih ubogih. Vsim je pomagal, in vse dobrotljivo oskerbel. Tudi je dva dni v tednu odločil uboge zaslišati, de bi zvedel, če jim ni od mogočnih kaka krivica sturjena, in de bi jim po moči pomagal. Več si je perzadeval zvediti potrebe ubogih in nesrečnih, kakor so oni njega prosili za pomoč. Enkrat je zlo potrebnimu človeku veliko denarjov dal; ta se je prav ponižno zahvalil, pa sveti patriarh mu odgovori: »Moja dobrota je majhina, zahvali se raji Jezusu Kristusu, ktiri je za te in za me kri prelil.« Ob drugi perložnosti je tudi skazal svoje usmiljeno serce do ubogih. V leto 614 so prišli Perzijani z veliko vojsko v Sirijo, in silno škodo so delali; veliko jih je perbežalo v Aleksandrijo, sveti Janez pa je dobrotljivo vse oskerbel. Zlo bogato škofijo je imel, vender je vse to premalo bilo; usmiljeni bogati so mu pomagali, ker so vidili koliko ljubi uboge in nesrečne. 
Sveti Janez je bil neizrečeno usmiljen do telesa ubogih, pa veliko bolj je skerbel za zveličanje njih duš. Tudi bogatih in mogočnih se ni nič bal, jih je učil in svaril, pa tolikanj ljubeznivo, de so mu bili radi pokorni. Če je zvedel prepir, jezo, pohujšanje, ali kako drugo pregreho, je neizrečeno skerbel vse popraviti, in poboljšati. Tako je bilo njegovo usmiljenje, ne le do telesa, ampak veliko bolj do duš. Eno brez druziga ni pravo usmiljenje. 
Sovražni Perzijani so hiteli z vojsko nad mesto Aleksandrijo; zavoljo tiga so bili vsi v velikim strahu. Sveti Janez je z mestnim poglavarjam hitel k cesarju v Konstantinopel pomoči prosit; pa kadar sta prišla v Ciper, ravno v mestu, kjer je bil sveti Janez rojen, je on zbolel; per sebi ni več imel ko dva zlata; tudi te je ukazal ubogim dati, in je iz serca Boga zahvalil, de ubog umerje. Umerl je v letu 617. Nauk. 
Od praviga usmiljenja do ubogih. 
Bog zapove ubogim pomagati. Že v stari zavezi je Bog zapovedal po Mojzesu: »Ubogi bodo v deželi, zati zapovem jim pomagati.« V. Mojz. 15, 11. Bogati in ubogi morejo biti na svetu. Bog je to storil zavoljo ljubezni, de bi bili eden druziga potrebni; bogati pridnosti in strežbe ubogih, in ubogi premoženja bogatih. Bog je pa premožnim zapovedal usmiljenim biti; zakaj modri pravi: »Kdor svoje uho pred uboziga vpitjam zatisne, bo tudi on vpil, in ne bo uslišan.« Prip. 21, 13 . Ne le bogati, ampak tudi drugi so dolžni po svoji moči usmiljenje skazovati. Kar je stari Tobija svojimu sinu rekel, je vsim rečeno: »Kakor boš premogel, bodi usmiljen. Če veliko premoreš, dajaj obilno; če malo premoreš, tudi malo rad daj.« Tob. 4, 2. 9. Jezus bo na sodni dan ojstro rekel neusmiljenim: Poberite se od mene, vi prekleti, v večni ogenj, ker sim bil (v ubogih) lačen, sim bil žejin, sim bil nag, in mi niste pomagali. Mat. 25, 41—43. 
Kristjan! išeš dobička, in rad jemlješ velike obresti; kaj ti bo veliko bogastvo pomagalo? Desiravno si bogat, ti vojska, ali ogenj, ali druga nesreča lahko vse vzame; če te pa nič tiga ne bo zadelo, te bo saj smert ločila od vsiga. Premisli, kar si z veliko skerbjo vkup spravljal, čigavo bode? Tvoja uboga duša, prazna dobrih del, ne bo rešena pred sodbo s posvetnim bogastvam; tvoja neusmiljena duša ne bo dosegla milosti. Bodi tedaj usmiljen, de zadobiš usmiljenje. Tobija pravi: »Usmiljenje daje veliko upanje per Bogu vsim, ktiri pomagajo ubogim.« Tob. 4, 12. Če išeš in želiš velikiga dobička, pomagaj potrebnim, ker tako si boš bogastvo vkup spravljal v nebesih, kjer ga nihčer ne more vzeti, ktiriga boš vekomaj vžival. Salomon pravi: »Kdor pomaga ubogim, Gospodu posojuje, in on mu bo povernil.« Prip. 19, 17. Jezus večna resnica enako govori: »Resnično vam povem, kar ste enimu tih mojih narmanjših bratov storili, to ste meni storili.« Mat. 25, 40. Tedaj, če si usmiljen, si sebi usmiljen, ker boš veliko plačilo prejel od Gospoda; če si neusmiljen, si sebi neusmiljen, ker tudi ti ne boš usmiljenja od Gospoda dosegel. 
Usmiljen bodi, pomagaj potrebnim zavoljo Boga, in brez memranja, ali očitanja. Ni popolnoma usmiljenja per tebi, če le zavoljo nadležnosti potrebnimu daješ. Ako ne moreš potrebniga uslišati, saj želi, in Bog ti bo po tvojim dobrim sercu povernil. Pomagaj potrebnim zavoljo Boga, ne pak iz gerdiga poželjenja, ali iz lakomnosti; zakaj tudi colnarji, in neverniki delajo tako. Če pomagaš, ali če ne moreš pomagati, ne žali ubogiga s hudo besedo, ker je zapisano: Veseliga darovavca Bog ljubi. Dobra beseda je bolji ko dar, oboje pak je per pravičnim. Če ne moreš vsim pomagati, bolj potrebnim, sosebno pravičnim pomagaj. Bodi usmiljen z bližnim, vender modro, de njegove lenobe, ali razujzdanja ne podpiraš. Pomagaj rad svojim sovražnikam, de potolažiš njih jezo, in jih poboljšaš; to ti bo sosebno milost od Boga sprosilo. Ne očitaj bližnimu storjene dobrote, in ne pravi brez potrebe drugim, kaj in koliko dobriga mu storiš. Sramožljivim ubogim usili dar in molči, de obilniši povračilo od Boga prejmeš. 
Bodi sosebno usmiljen duši svojiga bližniga, de skerbiš za njega zveličanje. Uči, svari, moli, in kakor zamoreš mu pomagaj. Če ne skerbiš za bližniga zveličanje, je tvoje usmiljenje do telesa nepopolnama. Kadar si z daram perkupiš bližniga, ti je perložno ga modro učiti, ali prijazno posvariti, ker takrat te bo rad poslušal. Dober dar, in prijazna beseda vse opravi, tudi per terdovratnim. 
Molitev. 
O moj Bog! spoznam svojo terdobo, in neusmiljenje. Ti si mi dobrotljivo dal, in daješ svoje usmiljene dari; zapovedal si mi, de pomagam potrebnim; obljubil si tudi veliko plačilo, jest pak sim iz gerde lakomnosti le za-se skerbel. Sama prošnja ubogiga me je žalila; sim očitno memral, in žalil potrebniga; če sim mu tudi dal, ni bilo iz dobriga serca, in zavoljo tebe. Neusmiljen sim bil s potrebnim; če je pa napuh, jeza, ali kako drugo poželjenje mojo dušo omoglo, lim veliko zapravil, se mi ni nič škode zdelo, desiravno je bilo škodljivo moji duši. Terd in neusmiljen do ubogih sim bil do zdaj iz gerde ljubezni do blaga, iz majhniga upanja v tvojo previdnost, in ker nisim pomislil koliko sim jest tvojiga usmiljenja potreben. Odpusti mi, o usmiljeni Gospod! mojo terdobo, ker jo s tvojo gnado žalostno spoznam, in se hočem poboljšati; Stori me resnično usmiljeniga do drugih, de tudi jest od tebe usmiljenje zadobim. Amen. 
XX. dan prosenca. 
Sveti Boštjan marternik. 
Sveti Boštjan je bil rojen na francoskim, pa je bil zrejen v Majlandu na laškim. Sveti Ambrož pravi, de je v Rim šel le zato, de bi tankej perložnost našel za vero Jezusovo terpeti. Ves je bil perljuden, dober, serčan in bogaboječ. Vsi so ga ljubili, in tudi cesar Dioklecijan, ktiri ga je postavil poglavarja svojih žvotnjakov (životnih varziov.) Le iz želja kristjanam pomagati je sveti Boštjan to službo vzel. Nektire nevernice je spreobernil, kristjanam je serčnost dajal, in preganjanim vernim je s svojim premoženjam pomagal. Pod soldaškimi oblačili je imel bogaboječo in usmiljeno dušo. Dolgo je skrit ostal, ker si neverniki niso nikolj domišljevali, de bi tak serčan soldat, cesarjov prijatel, in poglavar njegovih žvotnjakov, kristjan bil. 
Neverniki so vender le spoznali, de sveti Boštjan moli Jezusa in zaničuje bogove, in so povedali cesarju. Cesar ga pokliče, in mu ves serdit reče: »Ti nehvaležni človek! Veliko dobriga sim ti storil, ti pa meni hudo za dobro vračuješ?« Sveti Boštjan prav mirno odgovori cesarju: »Spoznam tvoje dobrote, zatorej vsaki dan prosim za te, ne lesenih ali kamnatih bogov, ktiri ti pomagati ne morejo, ampak vsigamogočniga praviga Boga, stvarnika nebes in zemlje.« Cesar Dioklecijan od tiga odgovora razkačen ukaže svojim vojšakam ga s pušicami streljati. Pervezali so ga k stebru, in ga streljali. Ker so menili, de je že mertev, so šli proč. Po noči je brumna keršanska žena tje šla sveto truplo pokopat, pa čuti ga še živiga. S pomočjo drugih ga na svoj dom nese, ga oskerbi, in popolnama se je ozdravil. 
Kristjani so to zvedili, so hiteli k njemu, se z njim veselili, in mu svet dali proč iti, de nevernikam zopet v roke ne pride. On jih ni hotel poslušati, ker je želel le več terpeti zavoljo Jezusa; serčno gre pred cesarja, in mu reče: »Zakaj preganjaš kristjane, svoje narzvesteji podložne, ktiri praviga Boga za te prosijo?« Cesar ni vedel, če je to res Boštjan, ali drug njemu podoben, ali če se mu sanja, ker ga je že mertviga mislil. Sveti Boštjan mu reče: »Le verjami, de sim Boštjan, ktiriga si umoriti ukazal, pa Jezus me je per življenji dobrotljivo ohranil. Cesar se je nad njim silno razserdil, in ga umoriti ukazal. Soldatje so ga s kolmi toliko časa tolkli, de je mertev obležal v letu 288. 
Nauk. 
Kakšna more biti ljubezen do bližniga. 
Sveti Boštjan je Bogu zvesto služil, in iz ljubezni njegove je skerbel za spreobernjenje slepih nevernikov, in za zveličanje vernih kristjanov. Iz ravno te ljubezni je skušal cesarja pregovoriti, de bi katoljško cerkev jenjal preganjati. Koliko je sveti Boštjan v ljubezni vnet bil, se očitno vidi, ker se ni bal sovraštva slepih nevercov, in tudi ne življenja dati za vero. Njegovo sveto zaderžanje uči čisto, sveto in močno ljubiti bližnjiga zavoljo Boga. Ljubezen do Boga, in ljubezen do bližniga ste združene, ker ena brez druge ne morete biti. Kdor ljubi Boga, ljubi tudi bližniga; kdor ne ljubi Boga iz vsiga serca, ne more bližniga sveto ljubiti; kdor ljubi bližnjiga, tudi ljubi Boga, ker bližnjiga ljubi zavoljo njega. Sveti Janez pravi: »To zapoved imamo od Boga, de kdor Boga ljubi, naj tudi svojiga bližnjiga ljubi.« I. Jan. 4, 21. 
Ljubezen do bližniga more biti sveta, resnična, stanovitna. Kristus pravi: »To je moja zapoved, de se med seboj ljubite, kakor sim jest vas ljubil.« Jan. 15, 12. Kdor noče skerbeti za zveličanje bližniga, ga ne ljubi prav. Kdor ljubi bližniga iz lakomnosti, iz nečistosti, iz požrešosti, iz drugih slabih, ali natornih nagibkov, ga (ljubi slabo) napačno, ne zavoljo Boga. Kristjan, premisli, če bližniga ljubiš, in zakaj ga ljubiš. Ako eniga samiga človeka sovražiš, ne ljubiš Boga, ker njegovo zapoved zaničuješ. Morebiti nektere ljubiš zlo, nekterih nič; tedaj ne ljubiš nobeniga prav, ali jih ne ljubiš zavoljo Boga, ker ti zapove vse ljubiti. Morebiti nektere hvališ in povzdiguješ, čez nektere pa zmiraj jezikaš, išeš per njih nedolžnih delih hudobije; tedaj ne ljubiš tih, ktire hvališ, in ne ljubiš drugih, zoper ktire rad govoriš, ker ljubezen ne iše hudobije per bližnim. Dolgo moliš po cerkvah, Zakramente po gostim prejemaš, vender je tvoja bogaboječnost prazna, ker ne berzdaš svojiga jezika, ker ne ljubiš bližniga. 
Spremisli kako, in zakaj ljubiš svoje prijatle. Morebiti jih ljubiš, ker so tvoji slabi natori všeč, ker se ti perlizujejo, in zmiraj rečejo de, in ne, kakor tebi dopade; ker so deležni tvojih grehov, ker ti pomagajo v pogubljenje. Ti ravno tako delaš, z njimi; jih učiš nepokoršino, tolažiš z lažnjivimi besedami njih vest, jih s seboj napravljaš v hude perložnosti, jih pohujšaš z gerdim govorjenjam. Je to prava in sveta ljubezen od Boga zapovedana do bližniga? Si ljubljen, ali ljubiš, kakor je Kristus nas ljubil ? 
Bog ti zapove grešnike ljubiti, in njih grehe sovražiti, pa si blezo tudi v tem krivičen, ker zaničuješ bližniga zavoljo greha, greha pa ne sovražiš zavoljo Boga. Morebiti te greh veseli, ker ti perložnost daje hudo govoriti zoper svoje neprijatle. Če pa skažeš žalost zavoljo grehov svojih neprijatlov, morebiti to delaš iz hudiga serca, de bi tudi drugi zaničevali te, ktire ti zaničuješ. Če je grešnik tvoj prijatel, ti je vse prav, kar dela, tudi krivično je pravično, in ga opravičuješ z vso močjo; tedaj nisi pravičen ne s prijatli, ne z grešniki, ne s sovražniki. Svoje krivično serce sam razodevaš, kadar se smejaš hudobiji, kadar zaničuješ dobre dela. Hudobnik je pravičen, dokler je tvoj prijatel; pravičen je poln vsiga hudiga, če ni tebi všeč; vsako uro drugač govoriš, ker nobeniga ne ljubiš zavoljo Boga. 
Če ljubiš bližniga slabo, ga ljubiš zavoljo sebe; tedaj le sebe ljubiš, in nobeniga drugiga; pa tudi sebe prav ne ljubiš, ker ne ljubiš bližnjiga zavoljo Boga. Če je tvoj bližnji potreben, mu nič ne pomagaš, ako ne upaš obilniga povračila; drugim bi neprošen vse dal, ker tudi oni strežejo tvojimu hudimu poželjenju. Če si od bližniga razžaljen, se huduješ, in vpiješ; če bližni žali Boga, merzlo praviš: Naj dela kar hoče; kaj je meni mar zato? Kakšna ljubezen je to? Tako merzla, neskerbna, krivična ljubezen? 
Praviš: Ne morem vsih ljubiti; eni so tolikanj sitni, nadležni, jezični, in slabi, de jih je nemogoče prenesti. Neumnež! misliš de Bog ni vedel tvojih, in bližniga slabost? Bog ti vedno dari daje, desiravno ga žališ, in ti ne moreš prenesti slabost drugih? Jezus, usmiljeni odrešnik je za nas grešnike umerl, ti bi rad vse grešnike pokončal? Vsigamogočni Gospod je perzanesljiv z njimi, ti pak nočeš nič preterpeti? Če si ravno ti imenitniši, bogatiši od bližniga, preterpi ga, in ljubi ga; zakaj Bog te ni povikšal, de bi prevzetniga, in terdiga serca z bližnim bil. Jenjaj neumno misliti, in podverzi se vsigamogočnimu Bogu, in ljubi bližniga zavoljo njega; če ne, bo tudi Oče nebeški tebi ravno tako povernil, pravi Kristus. 
Molitev. 
Oče nebeški! ti mi ojstro zapoveš bližniga ljubiti, pa sim bil do zdaj tvoji sveti zapovedi nepokoren; ker sim ga ljubil po natori, po svojim dopadajenji, po svojim poželjenji; sim ga ljubil malo, merzlo, grešno, ne pa po tvoji sveti volji goreče, sveto, stanovitno, zavoljo tebe. Moj bližnji, desiravno potreben, me ni sprosil, ker tim bil terdiga serca; če sim ga vidil v britkosti, mi ni mar bilo; če je ravno njegova duša v nevarnosti bila, ga nisim hotel ne učiti, ne svariti, ne mu pomagati. Krivičen sim bil s prijatli, ker sim se jim lažnjivo perlizoval, njih grehe izgovarjal; krivičen sim bil s sovražniki, ker sim jih slabo sodil, zaničeval, in želel de bi bili od vsih sovraženi. Ljubil sim bližniga le zavoljo sebe, in zato spoznam, de nisim ne tebe, ne sebe, ne njega ljubil. Želim vse to popraviti; ljubil bom vse iz ljubezni do tebe, jih bom ljubil sveto, serčno, in stanovitno, ne le z besedo, temuč resnično in v djanji. — O sveti Boštjan! kteri si perserčno ljubil tudi neusmiljene sovražnike, sprosi mi od Boga gnado prave ljubezni do njega, do sebe, do bližnjiga, de s teboj hvalim vekomaj ljubeznjiviga Boga. Amen. XXI. dan prosenca. 
Sveta Neža divica, in marternica. 
Med vsimi divicami, ktire so kri prelile za vero, je morebiti sveta Neža narbolj sloveča. Vsih časov verni in očaki so jo visoko hvalili, ker je serčno premagala dva huda sovražnika, eniga perlizjeniga zoper čistost, drugiga neusmiljeniga zoper vero. Iz pisanja svetiga Ambroža je vzeto, kar se bo zdaj reklo od njeniga svetiga življenja, in serčniga premaganja. 
Sveta Neža je bila rojena v Rimu od bogatih in brumnih keršanskih starišov. Komaj je bila dvanajst let stara, de so se ji ženini ponujali, ker je bila lepa in bogata. Slehernimu je serčno odgovorila: Jezus je moj ženin, druziga nočem. Navada je že stara, de iz slepe ljubezni hitro jeza izvira, zato so tudi sveto Nežo zatožili per nevernim oblastniku. Okoli trinajst let stara je bila peljana pred sodnika. Kadar je sodnik to majhino deklico pred seboj zagledal, je berž ukazal jo zvezati, de bi se prestrašila. Majhini otroci, pravi sveti Ambrož, se boje bistriga pogleda svojih starišov; sveta Neža se ni nič bala med kervavimi rokami neusmiljenih služabnikov, ker je želela za Kristusa umreti. Oblastnik je skušal s perljudnostjo jo pregovoriti, pa ni nič opravil. Je zapovedal jo peljati pred bogove, in jo permorati jih moliti; ona pak je zaničevala lažnjive bogove, vzdigovala svoje roke v nebo, in vsigamogočniga Boga molila. 
Oblastnik je rekel ti čisti divici: »Ker moje bogove zaničuješ, te bom poslal v hišo, kjer boš tudi ti zaničevana.« Sveta Neža mu je odgovorila: »Jezus je narskerbniši Gospod, on me ne bo pozabil, in tudi ne zapustil. Ložej me boš umoril, ko Jezusu nezvesto storil.« Res je to bilo, Bog je vse razujzdane zalazovavce z velikim straham napolnil, de je niso mogli še pogledati ne. Eden iz med njih, narhudobniši, jo je iz gerdih želja pogledal, pa berž je bil od nebeškiga ognja udarjen; je oslepel, in padel. Njegovi tovarši so ga berž vzdignili, in so menili de je mertev. Prudenc, pisar njeniga življenja, pravi, de mu je sveta Neža od Boga zdravje sprosila. 
Premaganje svete Neže je razserdilo slepiga sodnika, ktiri jo je na naglim obsodil. Kadar je ona to zaslišala, se je razveselila, in je hitela k smerti bolj vesela ko nevesta v zakon. Vsi so jo prosili se rešiti in živeti, pa jim je odgovorila: »Ne žalim Jezusa; njegova milost me čaka in hitim k njemu; on me je ljubil, njegova bom vekomaj.« Clo neusmiljenimu rabeljnu se je smilila, in ves se je tresel pred njo; ona pa se ni nič bala, in mu še serčnost dajala, rekoč: Mahni, udari z mečam telo, ktiro se z očmi ljubi, s kterimi nočem biti ljubljena. Ona moli zadnjo uro tako: »Hvala bodi tebi, o Bog! de si me greha obvaroval; kar sim zmiraj želela, bom sdaj zadobila; k tebi grem, ktiriga sim vselej ljubila.« Rabelj mahne z mečam, glava ji je odletela, in njena čista duša je šla v lepe nebesa, kjer bo Boga vekomaj vživala. Njena sveta smert se je zgodila v letu 304, ravno na ta dan njeniga spomina. 
Nauk. 
Kako čistost ohraniti. 
Sveta Neža vse uči skerbno ohraniti čistost, ktera je v svetim pismu, in od vsih učenikov posebno hvaljena. Salomon pravi: »Čistost stori dušo Bogu narbližniši.« Modr. 6, 20. Sveta Neža, desiravno še mlada, je dobro vedila, de čista duša dopade Bogu; zato je raji svojo kri prelila, ko omadeževana biti. Vedila je, de čisti človek je angeljam enak; kaj! veči hvale od angelja vreden, ker angelj nima telesa, tudi ne zapeljivih skušnjav. Zatorej zaljubljena v skrivno lepoto svete čistosti, je sama sebe v dar dala Bogu, in si je izvolila Jezusa za svojiga ženina. 
Čistost je popolnama, ali nepopolnama po stanu sleherniga človeka. Naj bo stan kakoršni si bodi, nihčer ne sme misliti, ne govoriti, ne delati, kar je v šesti in deveti zapovedi božji zapovedano. Čistost se lahko zapravi, ker je natora silno slaba. Sveti Pavel pravi: »Imamo zaklad v perstenih posodah, v slabim telesu.« II. Kor. 4, 7. Tertulijan čudno govori: »Ložej je za čistost umreti, ko v čistosti umreti.« Sveti Hieronim pravi: »Čistost je težka, zato je redka.« 
Slabi in razujzdani iz tiga morebiti sklenejo, de ni mogoče čisto živeti, pravijo: Nečistost je majhina slabost; mladimu se more kaj pregledati. Per hudobnih je dosti takiga prederzniga govorjenja, pa bogaboječi kristjan drugači misli in govori: Čistost je zapovedana; nečistost je smertni greh, mladim in starim so zapovedi dane; mlad sim in slab, zato morem skerbno živeti. Sveta Neža je bila mlada, lepa in bogata, vender je modro, sramožljivo, in ponižno živela, ker je vedila, de drugači se ne da čistost ohraniti. Kdor posluša svoje poželjenje, lahko greši, pa silno težko se poboljša; kdor v mladosti živi čisto, bo sosebne gnade od Boga prejemal, in bo zveličan. 
Če hočeš čisto živeti, premišljuj velikokrat smert, sodbo, in večnost; tudi neizrečene bolečine Jezusoviga presvetiga telesa. Ako velikokrat premišljuješ, de bo tvoje telo kmalo verženo v zemljo, in de ga bodo červi snedli, ne boš zavoljo njega svoje edine duše delal nesrečne vekomaj. Premišljevanje Jezusovih bolečin bo premagovalo telesno poželjenje. Sosebno v skušnjavah premišljuj čast in imenitnost čistosti, de se premagaš. Če ti na misel pride, kako drugi žive, spremisli velike bolečine, ktire jih veliko terpi v peklu zavoljo nečistosti. 
Bodi vselej ponižen, in nikdar ne upaj v svojo moč; če bolj upaš sam v sebe, hitreji boš padel; če si bolj boječ, ložej boš premagal. Nečistost je velikokrat zaslužena štrafinga grešniga napuha. Bodi ponižen tudi, kadar nisi skušan, ker morebiti bo skušnjava nanaglima prišla. Bodi ponižen, če tudi premaguješ skušnjave, ako ne, te bodo hitro premagale. Ne zaničuj grešnikov v ti pregrehi, ali v drugih zapopadene, ker utegneš tudi ti še hujši grešiti, če sosebne božje pomoči nimaš. Bodi ponižen tudi v oblačilu, de si skušnjav slabih ljudi ne nakoplješ. 
Ne govori, in ne poslušaj brez potrebe gerdih reči, od lepote telesne, od gerdiga zaderžanja drugih. Tudi kadar je potreba, strahama sramožljivo govori, ali poslušaj. Slab si, tudi nedolžne reči te lahko pohujšajo, veliko ložeji gerde. Ne poslušaj, in ne govori tudi ne skrivaj od nesramnosti; kaj pomaga, če so besede nedolžne, kadar ni nedolžno, kar besede pomenijo? Svari hude nesramne jezike, pa svari kratko, modro, žalostno, serčno in ne prepiraj se z njimi, de več smradu ne napraviš. Nesramno govorjenje ne bo brez škode; ako ravno se braniš, ti strup lese v serce, in obroduje skušnjave, ker ni v tvoji oblasti pozabiti, kar si slabiga slišal. 
Bodi vselej sramožljiv. Spoštuj svoje slabo telo v pričo Boga, in angelja varha. Kadar je tvoje telo potrebno, stresi mu pa spodobno, sramožljivo in hitro. Nikolj ne stori v pričo Boga, kar bi ne hotel razglašeno imeti. Bodi sramožljiv pred vsimi v govorjenji in v zaderžanji. Imaj tudi svoje otroke v potrebni sramožljivosti, de se ne razvadijo, in drugih ne pohujšajo. Bodi sramožljiviga in ponižniga oblačila; če se nesramno nosiš, nisi čiste duše, in dosti zalazovavzov si boš navabil. Ne bodi vesel svojiga čedniga obličja, in nikolj se ne hvali s svojo lepoto, de zaderg ne najdeš v pogubljenje. Bodi vselej sramožljivih oči, ker skozi njih ti pride nečisti strup v serce. Ni zadosti de se nekoljko sramuješ pred ljudmi, če nisi res sramožljiv pred Bogam. Če te je sram pogledati, kaj ti to pomaga, ako vender želiš? Bodi sramožljiv tudi v svojih mislih, in nikolj ne premišljuj, kar bi ti utegnilo škodvati. 
Varuj se vsih hudih perložnost, ker si slab, in poln hudiga poželjenja. V nevarni perložnosti se poželjenje unema in boš grešil, ker je tvoja prederznost vredna božjiga zapušenja. Ne imaj družbe s slabimi, de ne boš njim enak, ker nečutno se boš hudobije navzel, in ti bo dopadla. Varuj se razujzdaniga posvetniga veselja, nepotrebne prijaznosti z drugim spolam, slabiga govorjenja, obilnosti vina, in kar moč daje tvojimu hudimu poželjenju. Če ne delaš po letih naukih boš zavoljo svojiga slabiga telesa dušo in telo zapravil. 
Molitev. 
O preljubi Jezus! ti si me učil, de ti čistost dopade, in de čista duša je tvoje prijetno prebivališe; tudi si mi čistost serca zapovedal; pa do zdaj sim bolj ljubil svoje slabo telo, ko tebe, in zato nisim po tvoji zapovedi živel, ker sim pred tvojim svetim obličjam hudobijo dopernašel. Sveta Neža tvoja prijatelca, in drugi so se vojskvali za čistost do smerti; jest pak sim hitel v slabe perložnosti čistost zapraviti; če so bile perložnosti nevarniši, raji sim jih imel; sim bil poln skušnjav, vender sim jih včasi želel še več imeti; sim ljubil strupene prijatle, ktiri so me pohujšali, in sim bil hvaležen tim, ktiri so mi pomagali v pogubljenje; moje oči, jezik in vsi počutki so bili razujzdani, ker moja duša ni tebe, o Jezus! ljubila. Spoznam, de vsih svojih padcov sim jest sam kriv bil; pohujšal sim se nad drugim, ker sim se rad pohujšal. O ljubeznivi Jezus! ženin čistih duš, pomagaj mi odpraviti to silno nadležno hudobo. Za naprej hočem tvojo ljubo prijatelco sveto Nežo posnemati; nočem veči s slabimi hoditi; bom ponižen, sramožljiv, boječ; pa tudi serčan, in stanoviten, de ne grešim. Karkolj me more v nečistost napeljati, tega se hočem skerbno varovati, de čisto živim in svojo dušo zveličam. Amen. 
XXII. dan prosenca. 
Sveti Vincenc levit, in marternik. 
Sveti Vincenc je bil rojen na španskim od gosposkih starišov, in od svetiga škofa Valerja v pobožnosti zrejen. Od tiga škofa je žegen djakonstva prejel, in mu je pomagal v duhovskih opravilih. Škof Valeri je bil svet mož, pa ni mogel lahko govoriti; zato je sveti Vincenc na mesti njega keršansko ljudstvo skerbno učil. 
Ob njegovim času so neverniki cerkev neusmiljeno preganjali. Dacijan oblastnik španske dežele je ukazal svetiga škofa Valerja, in njegoviga namestnika svetiga Vincenca popasti, in v ječo vreči. V ječi sta bila dolgo , in potem pred oblastnika peljana. Dacijan je narprej vprašal svetiga Valerja, ker je pa on težko govoril, je sveti Vincenc za se, in za svojiga škofa odgovarjel; serčno je spoznal Jezusa, in zaničeval malike. Dacijan je ukazal svetiga Valerja iz mesta izgnati, in je vso svojo jezo nad Vincencam mislil razliti. Zapovedal je mu vse ude raztegniti, in ga z želesnimi grabljami po životu tergati; služabniki so po neusmiljeni zapovedi storili. Sveti Vincenc je bil v tih bolečinah ves vesel, in je rekel oblastniku: »Zdaj mi je prav dobro, ker sim dosegel, kar sim zmiraj želel, za Jezusa terpeti.« Oblastnik iz jeze ukaže služabnike hudo pretepati, ker je menil, de so preveč usmiljeni z Vincencam: V novič so ga tedaj strašno martrali, pa on za vse to ni nič maral. Oblastnik vidi, de per njem nič ne opravi, mu prijazno reče: »Če nočeš naših bogov moliti, saj mi daj bukve evangeljske, de jih sožegem.« Vincenc mu serčno odgovori: »Svetih bukev ne dam v ogenj; ti boš gorel v ognji.« Potlej perstavi: »Prosim te, še hujši me reci martrati.« 
Oblastnik Dacijan ni vedil od jeze kaj početi, je ukazal Vincenca na želesni rož položiti, ktiri je bil ves z želesnimi zobmi nasajen in žarjavce pod njega djati, de bi ga po času pekli; z razbeljenim železam so ga po životu žgali, in s folijo njegove rane potresli. Sveti Vincenc je bil v vsih tih strašnih bolečinah vesel, in je trinogam rekel: Že premalo terpim! zmislite si kaj hujšiga. Dacijan ni vedil kaj početi od sramote, je ukazal tamno ječo z ojstrimi čepinjami potresti, njega pa zvezaniga na rokah, in nogah va-njo vreči, mu tudi ne jesti, ne piti dati, de bi od vsiga hudiga konc storil. Bog pa ga ni zapustil. Angelji so prišli v ječo, zveze njegove so odjenjale, vse je bilo svitlo, on in angelji so dajali hvalo Bogu. Soldatje, to viditi, so ostermeli, in se spreobernili. 
Oblastnik iz hinavskiga usmiljenja zapove svetiga Vincenca položiti na mehko posteljo, in je perpustil vernim mu streči. Oni so pertekli, so se z njim veseleli zavoljo premaganja, in kuševali njegove rane. Bog pa je k sebi poklizal dušo svojiga služabnika. Umerl je v letu 304. 
Oblastnik ga je preganjal tudi mertviga. Je ukazal truplo svetiga marternika Vincenca vreči iz mesta, de bi ga zveri znedle, pa Bog ga je obvaroval Zapovedal je velik kamen mu obesiti na vrat in ga v morje vreči, pa morje ga je hitro na suho verglo. Kristijani so ga vzeli, s častjo pokopali, in poznej na njegovim grobu lepo cerkev sozidali. 
Nauk. 
S pomočjo gnade božje se lahko pravično živi. 
Prečudna je moč, serčnost, in stanovitnost svetiga Vincenca, in drugih marternikov Jezusovih, strašne bolečine so, ne le voljno, ampak tudi veselo prestali. Vsa njih moč je bila od gnade svetiga Duha, s ktero jim je bilo tudi težko lahko, tudi nemogoče mogoče. Bog jim je sosebno pomagal, de bi neverniki njegovo vsigamogočnost spoznali, in se spreobernili. To je tudi nam v zgled, de se vojskujemo za nebeško kraljestvo. 
Tudi zdaj nam je potrebna sosebna pomoč gnade svetiga Duha, de zapeljive skušnjavce serčno premagujemo. Človeka življenje je vedno vojskovanje; znotraj smo slabi, zunaj je dosti zapeljiviga; vidni in nevidni sovražniki si perzadevajo našo dušo pogubiti. Hudo poželjenje, lastna spačena ljubezen, napuh, slepota in vse notranje slabosti delajo vse unanje sovražnike nevarniši. Vse to je resnično, vender z močjo gnade božje zamoremo vse premagati. Bog je zvest, in on nam bo dal premaganje, ako zavoljo njegoviga presvetiga imena terpimo. 
Popolnoma miru na svetu ni upati, ampak le v nebesih; nebesa pa bomo dosegli le s stanovitnim vojskovanjam, in srečnim premaganjam. Kristjan! bodi tedaj stanoviten na Gospodovi poti; kaj ti pomaga nekterikrat, ali nektere skušnjave premagati, če vselej, in vsih ne premagaš? Če eniga sovražnika premagaš, in si od drugiga ti premagan; če si kak čas stanoviten, in potlej odstopiš, je vse tvoje delo in terpljenje zastonj. Če boš do konca stanoviten, boš krono pravice dosegel, ker jo je Bog le stanovitnim dati obljubil, in jo bo dal. Spremisli dobro, kaj ti je bolj zapeljivo na svetu. Sovražnik narzapeljiviši je to, kar je tvoji slabi natori bolj všeči. Tiga odpravi serčno, in boš vekomaj srečen. Če je tvoje serce lakomno, ali serdito, ali nevošljivo, ali nečisto, vojskuj se serčno čez svojiga narzapeljivišiga sovražnika; ako poglavarja omagaš, bo drugo vse lahko. Ti je blago, ali služba, ali človek nevaren, ubrani se, stanoviten bodi, in blagor tebi. Ne bodi razdeljen med Bogam in svetam; ne služi dvema gospodama; brani se serčno; imaj božjo moč v sercu, serce pa na jeziku, ako je potreba. Ne boj se žaliti zapeljiviga skušnjavca; ne boj se od ljudi zaničevan biti, ampak zaničevanje zaničevavcov zaničuj serčno, de hvalo in plačilo od Boga prejmeš. Če se bolj bojiš ljudi ko Boga, nisi njega vreden, in ne boš prišel v njegovo kraljestvo. Premisli, kako bi prišel v božje kraljestvo, za ktiro so marterniki kri prelili, ako bi se besedi hudobnih bal? Ravno tako serčno premaguj svojo poglavitno slabost ali nagnjenje. Vse je lažeji in ljubši storiti, ko sebe premagovati. Morebiti si tudi ti eden tistih, ktiri radi molijo, se lahko postijo, po božjih potih nevtrudno hodijo, hrepene po odpustkih, pa ne premagujejo se ne; tode vse je zastonj, če tiga ne storiš. Ne obupaj v svojih slabostih, temuč, če si bolj skušan, bolj goreče prosi Boga, in upaj v njegovo pomoč; ako je Bog s teboj, kdo te bo premagal? Mladenč David je velikana umoril, ker je šel tje v Gospodovim imenu, ravno tako ti. Če premagaš, daj hvalo Bogu; bodi ponižen in čuječ, de še premagaš. Ako ti premagan od skušnjave, ne obupaj, ampak bolj čuj, bolj moli, in serčniši bodi, de drugič premagaš. Če se bolj vojskuješ, močneji boš. V začetku boš težko, pozneji pa ložej premagoval; na zadnje boš lahko hodil po Gospodovi poti, in boš s svetim Pavlam zaupljivo rekel: »Vem, de ne strah pred smertjo, ne ljubezen do življenja, ne nobena reč me ne bo ločila od Boga.« 
Molitev. 
O Jezus! tvoje neizrečeno terpljenje, in tvojih serčnih služabnikov kervavo vojskovanje premišljujem, in ponižno morem spoznati svojo veliko grešno slabost, svojo hudobno nestanovitnost. Poln sim neizrečene slabosti, in vsaka skušnjava me omore. Dolžan sim vse zapeljive skusšnjave premagovati, pa kako zamorem, ker so ravno te moji slabi natori všeč? Moje hudo nagnjenje, slabe misli, lastna mesena ljubezen, in druge zapeljivosti me silijo v pervoljenje, v nepokoršino, v pogubo. Kako zamorem sam zoper sebe se vojskovati, svoji volji se odpovedati, ker v meni ni nič zdraviga? Slaba duša v slabim telesu mu rada pregleduje; velikokrat sim nečutno skušan in zapeljan, ker nevarnosti nočem spoznati. Vem, sam silim svojo dušo v pogubljenje, in bom pogubljen, če mi ti ne pomagaš. Preljubi Jezus! nikdar ne bom obupal; ti si zame vso svojo presveto kri usmiljeno prelil, ne boš me zapustil, ampak pomagal mi z gnado svetiga Duha. Obljubim z nje pomočjo se serčno in stanovitno vojskovati zoper skušnjave, in zalazovavce mojiga zveličanja; daj mi po svoji veliki milosti premaganje, de pridem v večni mir. Amen. 
XXIII. dan prosenca. 
Poroka divice Marije. 
Cerkev dansi obhaja spomin poroke divice Marije s svetim Jožefam; treba je tedaj, od te nekaj podučenja dati. Marija vselej divica je sebe Bogu v dar dala, in mu svoje divištvo obljubila. Čiste duše, in čistiga telesa je bila zmiraj, kakor katoljška cerkev uči. Če je Marija svoje divištvo obljubila Bogu, zakaj je vender pervolila ženina vseti? Nihčer ne sme po svojim tamnim umu od tiga soditi. Marija velika božja prijatelca ni nikolj nič storila brez božjiga sveta, Božji sklep je ta bil, kakor očaki pravijo, in kakor bo zdaj rečeno. 
Poroka divice Marije je bila potrebna, de bi bila pred ljudmi zakrita, in tudi, de bi bilo dobro ime Jezusovo brez očitanja ostalo. Ako bi bila Marija neporočena rodila Jezusa, bi bili vsi govorili, kar zdaj govore od nepoštenih mater: tudi Jezus bi ne bil brez madeža pred ljudmi. 
Resnično je bilo prerokvano od Izaija: »Glejte! Divica bo spočela, in sinu rodila, in njemu bo ime Emanuel. (Bog z nami.«) Iza. 7, 14. Marija je bila ta čista divica in mati; pa kako ljudi prepričati? Lejte! Marija clo svetimu Jožefu tiga ni povedala, ampak angelj je čistimu in žalostnimu Ježefu to skrivnost razodel. Marija mu tiga ni povedala, ker je bila vselej ponižna, veliko manj bi bila drugim; in ako bi bila tudi povedala, kdo bi bil verjel? Jezus je imel veliko sovražnikov, ktiri so zoper njega veliko krivičniga govorili; veliko bolj bi mu bili to očitali, če bi bil od nezakonske matere rojen. 
Poroka divice Marije s svetim Jožefam ji je bila velika pomoč v vsih potrebah, in nadlogah, sosebno, kadar je mogla v Egipt bežati pred neusmiljenim kraljam Herodežam. Kako bi bila mogla ta vsa sramožljiva divica med nevernike z detetam Jezusam iti? Kako bi se bila preživela? Vemo, Bogu je vse mogoče, pa vender vselej čudežov ne dela. Vse to uči moliti božje sklepe, in se jim vselej podvreči. 
Nauk. 
Iz tiga prasnika, 
Kristjan! narprej premisli čudni sklep božji nad Marijo izvoljeno materjo Odrešenika vsih ljudi. Zaročena je bila prej s svetim Jožefam, de bi se ljudje nad njo ne pohujšali. Ako bi bili ravno ljudje zoper njeno poštenje govorili, bi bila ona prečista divica, ker Jezusa je spočela od svetiga Duha; vender pa ji je Bog pred spočetjam ženina dal, de bi brez očitanja ostala. Varuj se bližniga soditi in govoriti, kar dobro ne veš in skerbno ne izprašaš. Veliko je tamniga na svetu, kar bo le na sodni dan razodeto. Zato nas vse opominja sveti Pavel: »Ne sodite pred časam, dokler Gospod ne pride.« To je potrebno, pa tudi varuj se očitnih grehov izgovorjati. Bodi vselej varen, pa tudi pravičen. 
Bodi tudi skerben, de ljudi ne pohujšaš; zakaj, gorje človeku, po ktirim pohujšanje pride. Kdor bližniga pohujša, je ubijavec, je namestnik hudičov, in bo hudo obsojenje prejel. De bi se ljudje nad Marijnim spočetjam ne pohujšali, ji je vsigamogočni Bog prej ženina dal. On, Gospod vsih stvari, tako modro dela; ti pa prederzno praviš: Naj govore, kar hočejo. Bog sam te uči varniga biti proti svojimu bližnimu. Ti se huduješ čez slabe jezike, in čez zoperne besede, ktirih si morebiti sam kriv. Ljudje so res velikokrat prenagli v govorjenji, vender ne vsi, in velikokrat govore resnico. Ti imaš brez vse potrebe družbo s slabimi; brez pošteniga opravila hodiš v hišo razujzdanih; zakaj se jeziš, ako slabo govore od tebe? Scer imaš dosti izgovorov, pa to je navada vsih grešnikov. Če pa vender nič tiga ne delaš, v čimur si obdolžen od ljudi, zakaj ne opustiš, kar lahko moreš, in kar pohujša ljudi? Ako bi nobene grešne zaveze ne imel s slabimi, bi rad opustil; tedaj sama tvoja terdovratnost zoper tebe pričuje. Sveti Pavel vsim zapove: »Od vsake podobe greha se zderžite. I. Tes.« 5, 22. 
Čista ljubezen med Marijo in svetim Jožefam uči zakonske sveto živeti zavoljo Boga. Marija je perserčno ljubila, in je bila ljubljena od svetiga Jožefa, akolih sta bila ko dva angelja brez telesa; če toliko ne moreš ali nočeš, saj bodi brez greha pred narsvetejšimi božjimi očmi. Sveti Jožef je s trudam in terpljenjam redil Marijo in Jezusa, desiravno ni bil oče Jezusov; to uči hišne očete domače oskerbeti, in ne zapraviti izročeniga premoženja. 
Molitev. 
O sveta nevesta, čista mati, vselej divica Marija! želim te ljubiti, kakor je tebe sveti Jožef tvoj čisti ženin sveto ljubil. Pravim scer z jezikam; ljubim te, pa moje življenje ni po tvojim zgledu, ker pokoren nisim zapovedam tvojiga sina Jezusa. Poln sim gerde ljubezni do sebe, do druzih, do sveta. Vem, de ne morem tvoj prijatel biti, ako ne dopadem Jezusu. Sprosi mi, o ljuba pomočnica slabih, usmiljena mati grešnikov, od Jezusa duha pokore, ponižnosti, čistosti in vsiga dobriga, de njemu, in tebi dopadem. Prosim te, ne zapusti me nikolj. Sveti Jožef tudi ti prosi Jezusa za-me revniga grešnika, de usmiljenje zadobim. Amen. 
XXIV. dan prosenca. 
Sveti Timotej škof, in marternik. 
Sveti Timotej je bil rojen v mestu Listre od neverniga očeta, in od hebrejske matere. Njegova mati je že verovala v Jezusa, in v ti sveti veri je tudi redila svojiga sina Timoteja. Sveti Pavel je šel okolj 52 let po Kristusu v Listre, in vsi verni tistiga mesta so pričevali od Timotejove svetosti. Sveti Pavel je Timoteja s seboj vzel, de bi mu pomagal evangeli oznanovati. Sveti Timotej je bil zvesti pomagavic svetiga Pavla in je bil vsiga njegoviga terpljenja deležen. Sveti Pavel ga je zlo ljubil, in ga perporočal vernim v svojih listih. 
Sveti Pavel je Timoteja za škofa postavil v veliko mesto Efez, in mu je tudi izročil druge cerkve, ali škofije tiste dežele. On je bil res svet naslednik apostelnov, poln vere, gorečnosti, poterpežljivosti, pokorjenja, in vsiga dobriga. Desiravno je bil slabiga života, ni vina pil; pa sveti Pavel mu je pisal: »Pij malo vina, zavoljo svojiga pogostiga bolehanja.« Svetimu Pavlu je bilo per sercu zdravje svojiga ljubiga Timoteja, ker je bil vernim potreben. Sveti Pavel mu je, ko je bil v Rimu zvesan zavolj vere, v drugič pisal, in mu svoje ognjeno serce razodel; tudi mu je dajal serčnost vse prestati za vero; ker je Jezus tukaj svojim zvestim služabnikam le terpljenje odločil. Tudi ga je prosil v Rim priti ga obiskat, ker ga je zlo želel pred smertjo viditi. 
Sveti Timotej je kri prelil za vero. V Efezu so neverniki obhajali velik praznik bogine Dijane, v ktirim so v šemah norsko hodili, in skakali po mestu. Svetiga Timoteja je to grozno peklo, jim je branil, pa slepi neverniki so ga umorili v letu 97 po Jezusovim rojstvu 22 dan tiga mesca. Nauk. 
Duhovne ljubi, in spoštuj. 
Srečno keršansko ljudstvo, ako so pastirji po zgledu svetiga Timoteja, namreč: ljuč sveta, sol zemlje, angelji zaveze in miru, oznanovavci resnice, zvesti delivci svetih Zakramentov, sredniki med Bogam in njim, zgled vsih dobrih del, usmiljeni, pa pravični, serčni in modri, de poterpežljivo, modro, in serčno vidijo Jezusove ovčice po pravi poti v nebeško kraljestvo. Srečno keršansko ljudstvo, ako ljubi, posluša in spoštuje oznanovavce resnice, namestnike Jezusove. Blagor pervim vernim, ktiri so bili vsi eniga duha, ene misli v Jezusu Kristusu. Oni so duhovne ko angelje božje spoštovali in slušali. Sveti Pavel hvaležno od tiga pričuje: »Prejeli ste me, ko angelja božjiga, ko Kristusa.« Gal. 4, 14. 
Kristjan moj! imaj prav zapopadik od častite pa težke duhovske službe. Duhovni čujejo nad ukam in čedo, ki jim jo je Jezus vikši pastir izročil, od ktere mu bodo odgovor dajali. Duhovni nosijo butaro angeljam pretežko; imajo veliko duš na svoji duši; so Jezusovi namestniki, vender človeki, morejo razsoditi komu gre, ali ne gre dati svete Zakramente, pa serca drugih ne vidijo; morejo zdravniki biti veliko bolnikov, pa so sami s slabostjo obdani. Duhovni, če le malo skerbe, ne morejo biti mirniga serca; vidijo grešnike, hinavce, pijance, nečistnike, terdovratne, pa jih spreoberniti ne morejo; v solzah premišljujejo hude bolezni svojih ovčic, prosijo, opominjajo, oznanujejo besedo božijo, svare perložno in neperložno, mehko, ojstro, poterpežljivo, ognjeno, pa vse to nič ne pomaga, ker grešniki svoje ušesa od resnice odvračajo, raji kvante poslušajo. 
Ti ne bodi tak, in ne perdevej teže njih veliki butari, in ne obtežuj serca Jezusovih namestnikov, ktiri te perserčno ljubijo, in skerbe za tvoje zveličanje. Ne bodi eden tistih, ktiri so gerdo nehvaležni, in nepokorni, in se morebiti s tim hvalijo. Sovražniki Jezusovi, in svoje duše so ti, ki jih veseli duhovnim nasproti govoriti, in delati. Ne zaderži se po njih zgledu; oni so bolniki v hudi vročini, in dobrote ne spoznajo; zaničujejo Jezusa, ktiri je zapovedal duhovne spoštovati; so podobni nevernikam, ktiri so umorili svetiga Timoteja, ker jim je branil grešiti. 
Sosebno ti perporočim: Bodi pokoren svojimu spovedniku, ktiri ga ti je duh pokore izbral, ktiri pervi dela, kar drugim zapoveduje, pred ktirim terdovratni grešniki beže, ktiriga imajo razsvitljeni verni v časti. Spremisli, de odveza dana nevrednima ne pomaga; on neusmiljenje usmiljeno prejme; sodbo premehko bo Jezus overgel; če si sam golfan od svoje grešne vesti, in spovednika golfaš, Boga ne moreš; nisi pravičen ali spokoren, ker se pravičniga, ali spokorniga šteješ, če si nevreden per Bogu. Spremisli, de veliko odvezanih, in obhajanih je v peklenskim ognji, ker so bili v življenji slepe vesti, so greh ljubili, poboljšanja ni bilo, so v lažnjivim miru živeli, in po smerti ni bilo za-nje pokore k zveličanju. Tedaj poslušaj nauk: Perpravljaj se k spovedi, in obhajilu, kakor ko bi vsaka spoved in vsako obhajilo bilo zadnje tvojiga življenja. Če to delaš, boš srečen, če ne, boš nesrečen; spremisli pa, de sreča ali nesreča bo večna. 
Molitev. 
O ljubi Jezus! vikši pastir vsih pastirjov! ti si svoji cerkvi iz sosebne milosti namestnike dal, de bi za zveličanje vsih skerbeli; pa tudi si zapovedal jih poslušati in spoštovati. Do zdaj sim bil premalo hvaležen tvoji neskončni dobroti. O res velika dobrota je to, o Jezus! Vse bi bilo pozabljeno ali skaženo, kar si ti delal in učil; tudi sveti Zakramenti bi bili zastonj, ako bi ti namestnikov ne imel v katoljški cerkvi. Nisim bil le tvoji neizrečeni milosti nehvaležen, temuč tudi tebi, in tvojim namestnikam nepokoren; sim jih hotel po svoji spačeni volji; sim bil nevoljen, kadar sim bil od njih pravično posvarjen; clo na spovedi mi ni resnica dopadla; ponižal sim se hinavsko, obljubil le z žnabli pa prave pokoršine ni bilo. Odpusti mi, o usmiljeni Gospod! ker vse to mi je žal, in obljubim tvoje namestnike, duhovne, spoštovati, in poslušati zavoljo tebe. Naj me le vodijo po vozki poti, pokoren bom, de z njimi v nebesa pridem, in s teboj, vikšim pastirjam vsih, vselej združen ostanem. Amen. 
XXV. dan prosenca. 
Spreobernjenje svetiga Pavla. 
Sveti Pavel, prej Savel imenovan, je bil Abrahamove rodovine, iz rodu Benjaminoviga, rojen v mestu Tarzu. Njegov oče je bil farizej. V Jeruzalemu, je bil od imenitniga učenika Gamalijela natankim podučen v Mojzesovi postavi. Savel, poln gorečnosti za postavo, je v farizejsko družbo stopil, ker je menil, de oni bolj, ko drugi, po zapovedih žive. 
Savel je bil ves ogenj za Mojzesovo postavo, hvalil se je s svojo učenostjo, lepiga življenja je bil pred ljudmi, vender je bil neveden, in grešnik, ker Jezusa ni spoznal od ktiriga so preroki govorili; sovražil ga je in želel vse njegove služabnike pomoriti. On je silno veliko hudiga počel iz lažnjive vesti; je bil zraven, kadar so judje svetiga Štefana kamnjali; je Jeruzalemce dražil zoper verne; je od hiše do hiše iskal vernih, de bi bili hudo štrafani, in si je prav zlo perzadeval Jezusovo vero pokončati. Vsi verni, blizo in daleč, so zvedili njegovo neusmiljenje; vsi so se tresli pred njegovim imenam. 
Savlu je bilo vse to še premalo. Je šel k velikimu duhovnu Kajfežu, in k vikšim čez s-hodnice spisane oblasti prosit na jude, in s-hodnice mesta Damaška, de bi vse verne, moške in ženske zvezane poslal v Jeruzalem. V drušini več serditih judov, je ravno opoldne že blizo mesta Damaška bil, pa nagla nebeška svitloba ga je obsvetila, in je na zemljo padel. Glas zasliši: »Savel! kaj me preganjaš?« On odgovori: »kdo si, o Gospod?« Zopet glas: »Jest sim Jezus, ktiriga preganjaš.« Savel strepeta, ostermi in reče: »Gospod! kaj hočeš de storim?« Jezus njemu: »Vstani in pojdi v mesto Damašk, tankej ti bo rečeno, kaj storiti.« Savlovi tovarši so slišali glas, pa nikogar niso vidili. 
Savel vstane, pa z odpertimi očmi ni nič vidil; mogli so ga peljati za roko v mesto. Ondi je imel znaniga juda po imenu Juda, per ktirim je bil tri dni, in ni vidil, ne jedel, ne pil, ampak le molil in jokal. V Damašku je bil prav bogaboječ Jezusov služabnik, Ananija imenovan. Timu je Gospod Jezus v perkazni rekel: Ananija! vstani in pojdi na terg, imenovan Ravni, v hišo Judatovo; ondi boš našel Savla Tarzana v molitvi Ananija se prestraši in odgovori: Gospod! slišal sim od veliko ljudi, koljko hudiga je ta mož tvojim služabnikam v Jeruzalemu storil, in de ima oblast vse zvezati, ktiri na tvoje ime kličejo. Gospod mu odgovori: Pojdi, zakaj izvoljen je on, in bo moje ime pred vsimi oznanoval. Ananija gre k Savlu, in mu reče: »Brat Savel! Gospod Jezus! ktiri se ti je perkazal na poti, me je poslal, de spregledaš, in de boš s svetim Duham napolnjen. Zdajci so padle od njegovih oči kakor luskine, in je spregledal; tedaj je vstal in se dal kerstiti. 
Sveti Pavel je bil s svetim Duham napolnjen; v Damašku je neprenehama v s-hodnici oznanoval Jezusa, in pričeval, de on je Sin božji. Vsi so se zlo čudili nad njim, de narhujši sovražnik vere, oznanuje Jezusa. Judje so bili grozno serditi, in so sklenili ga umoriti, in verni so ga ponoči čez zid v pletenici spustili, de je šel v Jeruzalem. Kadar je bil v Jeruzalemu so se ga vsi verni zlo bali; pa ko so izvedili njegovo spreobernjenje, so se čudili, se veselili, in hvalili Boga. Sveti Pavel je v Jeruzalemu, v bližnjih in daljnih deželah serčno oznanoval Jezusa, veliko terpel zavolj njegoviga presvetiga imena, veliko nevernikov in judov spreobernil, za vero kri prelil in srečno dokončal svoje življenje. 
Nauk. 
Od grešnikove slepote, in spreobernjenja. 
Vsi moremo Boga hvaliti ker je milostivo, čudno in mogočno neusmiljeniga sovražnika Savla spreobernil v velikiga aposteljna. Prečudno spreobernjenje svetiga Pavla uči tri sosebno potrebne resnice. Perva je, de grešna slepota ne izgovori, druga, de gnada ima neizrečeno moč, tretja, kakšno more biti pravo spreobernjenje. To se more ob kratkim razložiti. 
Grešna nevednost ne izgovori. 
Sveti Pavel je bil od slovečiga učenika Gamalijela na tankim naučen v Mojzesovi postavi. Mojzes je oznanoval Kristusa; šege in opravila stare zaveze so oznanovale novo zavezo; preroki so govorili od Jezusa; Judje so ga želno čakali, vender SaveI učenik ga ni poznal Odrešenika, ga je sovražil in preganjal. Čudna je bila njegova slepota; kadar je zoper Boga delal, je menil njemu prav prijetno službo opravljati; kadar ju bil narhudobniši, je mislil narpobožniši biti. Slepota telesna, s ktiro je bil udarjen ob perkazni Jezusa, je pomenila slepoto duše, v kteri je prej živel. 
Je bil izgovarjen sveti Pavel? Ni bil izgovarjen. Sam pravi: »Nisim vreden apostel imenovan biti, ker sim preganjal cerkev božjo.« I. Kor. 15, 9. Vsim je potrebno to resnico prav premisliti. Res je, vsaka nevednost ne izgovori človeka. David je prosil: »Gospod; ne spomni se moje nevednosti.« Ps. 24, 7. Ako bi nevednosti vselej izgovarjala, bi bil David prosil: »Gospod! spomni se moje nevednosti.« Ako bi nevednost vselej izgovarjala, bi bila slepota velik dar božji, ker bi bile vse hudobije iz nevednosti storjene nedolžne. Jezus je na svetim križu prosil: »Oče! odpusti jim, ker ne vedo kaj delajo.« Oni niso vedili de so Gospoda časti križali, vender so bili odpušanja potrebni. Sveti Peter je potlej judam rekel: »Bratje! vem, de ste iz nevednosti Jezusa križali, tedaj spokorite se.« Djan. ap. 3, 17 — 19. Ako bi jih bila nevednost izgovorjala, bi bil sveti Peter rekel: »Iz nevednosti ste Jezusa križali, tedaj vam ni potreba pokore.« 
Tedaj ni vse nedolžno, kar je po vesti. Sveti Pavel je po vesti delal zoper cerkev božjo; Savel kralj je po svoji vesti preganjal nedolžniga Davida; farizeji so iz slepe vesti Jezusa sovražili; vikši so Boga hvalili, kadar so vidili Jezusa mertviga; pa vsi ti, in drugi hudobno slepi niso bili, in ne bodo izgovorjeni. Kadar merzlota brani iz serca moliti, poslušati svete nauke, prašati za svet, je nevednost brez vsiga izgovora. Ravno tako, kadar hudobija oslepi človeka, nima izgovora. Hudobni nočejo zastopiti, de bi dobro storili; lahko de ne zastopijo, ker modrost ne gre v hudovoljno dušo. Tudi med nami ni malo radovoljno slepih, ker greh ljubijo; nočejo verjeti de strupeno veselje , razujzdanje, mehko življenje je greh; se smejajo, ne verjamejo, in nikolj se ne puste prepričati, ker luč sovražijo, in tamo ljubijo. 
Neizrečena moč gnade božje. 
Naglo in čudno spreobernjenje svetiga Pavla narbolj pričuje od moči gnade božje. Bog je njega slepiga in terdovratniga spreobernil, kadar je imel narhudobniši voljo. Bil je že pred mestam, kjer je upal dosti vernih najditi, in vse je vrelo po njem od velike togote zoper Jezusa, in njegove služabnike. Jezus se mu oglasi, in reče: »Jest sim Jezus, ktiriga ti preganjaš.« Takrat mu je dal vso drugo voljo, ves ponižen, in pokoren odgovori: »Gospod! kaj hočeš de storim? Glej neusmiljeniga volka v krotko jagnje spreobernjeniga!« To uči upati v gnado božjo, brez ktire se nič ne more, s ktiro se zamore vse. 
Ne reci iz hudobije, ali prederznosti: »Nič ne de, če sim slep, ali terdovraten grešnik, ker Bog me zamore spreoberniti, ako ravno nočem.« Kaj pa de Bog zamore, kakor je zamogel svetiga Pavla, pa takih zgledov boš prav malo našel. Če si terdovraten, boš morebiti gnado brez sadu prejel, ko judje, ktirim je sveti Štefan očital: »Vi terdovratni, in neobrezani na sercih, se vedno ustavljate svetimu Duhu.« Djan. Ap. 7, 51. Poslušaj Jezusa: »Jeruzalem! Jeruzalem! kolikokrat sim hotel spraviti tvoje otroke, kakor koklja spravlja svoje pišeta pod perote, in nisi hotel.« Mat, 23, 27. Zato sveti Pavel opominja: »Glejte, de gnade božje nepridama ne prejmete.« II. Kor. 6, 1. To uči, de se zamoreš gnadi božji ustavljati. 
Porečeš: kako se zamorem ustaviti gnadi božji, ker ona me zamore spreoberniti, ako ravno nočem? Odgovorim: Gnada božja more tvojo terdovratno voljo s svojo močjo premagati, de hočeš, kar nisi hotel, in de radovoljno hočeš, kar rodovoljno nisi hotel; pa se tvoja terdovratna ljubezen do greha tudi lahko ustavlja gnadi, s ktiro bi bil manj hudoben grešnik lahko spreobernjen. To poterdi Jezus, rekoč: »Gorje tebi Korozain, gorje tebi Betsaida! zakaj, ako bi se bile take čudeža godile v Tiru, in v Sidonu, kakor so se per vas godile, bi bile nekdaj v ojstrim oblačilu, in v pepelu pokoro delale.« Mat. 11, 21. Kakšno upanje imaš ti? ko nalaš terdovratno živiš, in upaš mogočne gnade, ktiro zaničuješ. De v potrebnim strahu živiš, glej zraven križaniga Jezusa dva hudodelnika, eniga spreobernjeniga, drugiga zapušeniga. Judež je Jezusa prodal, in je pogubljen; Peter ga je zatajil, in je milost dosegel. Savel in njegovi tovarši so vidili pred Damaškam nebeško svitlobo, Savel se je spreobernil, od unih pa se ne ve. Glej Jezusove solze nad terdovratnim Jeruzalemam, in poslušaj njegove mile besede, s ktirimi obžaluje njega terdovratnost, vender je bilo Jeruzalemsko mesto razdjano. Zakaj Jezus joka nad Jeruzalemam? Joka, ker vidi njega nehvaležnost, in previdi njegovo končanje. Če Jezus iz serca joka, zakaj mu ne da obilne gnade? Če mu noče gnade dati, zakaj joka nad njim? Kaj boš na to odgovoril? Nič drugiga ne moreš, ko moliti ponižno skrivnosti božje. Tedaj bodi ponižen, upaj v milost božjo, boj se božjih sodba, prosi za gnado, perzadevaj si jo zadobiti, ohrani jo stanovitno. 
Kakšno more biti grešnika spreobernjenje. 
Spreobernjenje grešnika je delo vsigamogočne gnade božje in naše volje, ne pa naše volje brez pomoči gnade. Gnada božja zamore tudi terdovratno voljo spreoberniti; naša volja sama se ne more. Kako se spreobernjenje godi? Tako se godi. Bog vlije v grešnika svitlobo in veselje, s ktirim spozna dobro, in dela dobro. Bog ni dolžan gnade dati, scer bi se mogla dolg imenovati, ne gnada. Grešnik sam ne more nič, nič dobriga misliti, ne delati, ne začeti, ne dokončati. Grešnik se ne more sam spreoberniti, vender prostovoljno dela hudo, in v hudim ostane. Grešnik se ne more sam spreoberniti; se zlo brani, če ga nebeški Oče ne vleče; on ga vleče, pa ne s silo, ampak z veseljam. Vse to so katoljške resnice, desiravno jih ne moremo zastopiti. 
Vsa moč gnade božje obstoji v spreobernjenji grešnikove volje, de hoče, kar Bog hoče, de noče, kar Bog noče, de ljubi, kar Bog ljubi, de sovraži, kar Bog sovraži; de dela in se varuje po sveti volji božji. Savel se je spreobernil, kadar je svojo voljo božji volji popolnama podvergel, rekoč: Gospod! kaj hočeš de storim? Perpravljen je bil vse storiti, in je delal prostovoljno, kar prej prostovoljno ni hotel. Tedaj, dokler ni volja grešnikova Bogu popolnama podveržena, ni praviga spreobernjenja, ni odpušenja grehov, ni milosti, ni zveličanja. 
Spreobernjena volja je resnična, močna, delavna, in se razodeva v vsih rečeh. Glej resnično spreobernjeniga svetiga Pavla. On je svojo voljo Jezusovi volji ponižno podvergel, potlej je šel v mesto, kakor je bilo njemu rečeno, je poslušal Ananija, je začel Jezusa oznanovati, in ga je oznanoval do smerti; se ni sramoval slabih, in se ni bal hudobnih; tudi je rad umerl zavoljo Jezusa. 
Sveti Pavel je bil od mogočne gnade naglo spreobernjen. To je bil čudež božje milosti in vsigamogočnosti. Bog navadno le sčasama spreobrača grešnike, de si veliko perzadevajo, terpe, se vojskujejo, spoznajo hudobo greha, jo obžaljujejo, in stanovitni ostanejo. Telesna slepota, s ktiro je Bog Savla udaril, je pomenila dušno, v ktiri je bil dolgo. Bil je slep na telesu, de bi njegova duša vidila. Tudi ti moreš na telesu slep biti, de ne boš vidil, kar je zapeljiviga na zemlji, de tvoja duša vidi čeznatorne dobrote, in skerbi jih zadobiti. Savel je scer podvergel svojo voljo Jezusovi volji, vender je mogel iti k božjimu služabniku Ananiju poslušat in keršen bit. Tudi ti tako stori: podverzi se Jezusovimu namestniku, ker ni zastonj prejel oblasti; ubogaj ga ko Kristusa. Sveti Pavel je bil v službi Jezusovi stanoviten, in nobena reč ga ni mogla odločiti od njega. Tudi ti bodi stanoviten v njegovi ljubezni, zakaj ravno to pričuje od tvojiga spreobernjenja. Če si v dobrim nestanoviten, razodevaš svojo slabo voljo; morebiti nisi bil nikolj resnično spreobernjen. 
Sveti Pavel je prej mislil, govoril, in delal zoper Jezusa; potlej je mislil, govoril, in delal vse za njegovo čast. Tak moreš ti biti. Ako ostaneš, kar si bil, nisi spreobernjen, ker sama beseda, spreobernjenje, kaže kakšin moreš biti. On je očitno popravil, kar je očitno grešil; se ni sramoval evangelija, ali križa Jezusoviga. Tak bodi ti. Če se sramuješ očitno dobro delati; če se bojiš zaničevavcov, je tvoja pokora še slaba, sosebno pa, ako je bilo tvoje življenje očitno slabo. Če se ti sramuješ Jezusa, se bo tudi on tebe sramoval, in ne boš prišel v njegovo kraljestvo. 
Molitev. 
O usmiljeni Oče nebeški! Kdaj se bom jest po zgledu svetiga Pavla spreobernil? Velikokrat mislim, želim, hočem, pa nikolj resnično. Dosti skritih grehov tiči v mojim sercu, pa nočem praviga spoznanja, in skoraj se svitlobe bojim. Odlašam spreobernjenje, rekoč: bom, bom, pa drugiga ni. Če bolj odlašam, ložeji odlašam, težeji se poboljšam, tvoje gnade sim nevredniši; vender le odlašam, ker me grešna ljubezen do stvari ujetiga ima. Kaj bo za mojo edino neumerjočo dušo, ako smert prehiti mojo pokoro? Pogubljen bom vekomaj. To vem, vender le premalo skerbim. O usmiljeni Gospod! raztergaj zveze mojih grehov, de bom kakor sveti Pavel resnično spreobernjen; de mi ne bodo ne lažnjivi prijatli, ne sovražniki, ne nobene druge stvari ubranile k tebi iti, ne odvernile od tebe. Do zdaj sim se hotel spreoberniti brez terpljenja, brez vojskovanja, brez premagovanja, kar biti ne more. Le obetal sim, drugiga nič; tudi po odvezi, in po svetim obhajilu je greh gospodoval v meni. Kakšno spreobernjenje je to bilo? Usmiljeni Jezus! ukroti me kakor nepokorniga Savla; daj mi spoznati svoje zvijačno serce; razgerni pred mojimi očmi hudobo sturjenih grehov, de se ponižam, spoznam in obžalujem vse grehe; tudi mi daj po svoji veliki milosti stanovitnost v dobrim, de te nikdar ne zapustim, in svoje življenje srečno dokončam. Amen. 
XXVI. dan prosenca. 
Sveti Polikarp, škof in marternik. 
Sveti Polikarp je bil silno srečen, ker je bil v veri, in v vsim dobrim podučen od svetiga Janeza aposteljna in evangelista, ktiri ga je potlej postavil za škofa v veliko mesto Smirno. Sveti Janez je svetiga Polikarpa zlo ljubil, kar je obilno pričevanje od njegove sosebne svetosti. On je bil škof v Smirni okoli šestdeset let. Vsi verni, in tudi škofje so ga visoko spoštovali; vsak mu je želel streči, in se ga dotakniti. On je bil tolikanj unet za svete nauke Jezusove in aposteljnov, de ni mogel le hude besedice brez velike žalosti zaslišati 
Sveti Polikarp je šel zavoljo sosebnih duhovskih reči v Rim k papežu Anizetu, od ktiriga je bil s častjo prejet. Veliko dobriga je v Rimu storil, ker je s svojim ljubeznivim opominovanjam dosti od krivovercov zapeljanih vernih spreobernil. Iz Rima je v svojo škofijo nazaj šel, in zmiraj zlo skerbel za svoje ovčice, in za vso katoljško cerkev. 
Oblastnik v Aziji pod nevernim cesarjam Markavrelijam je bil Staci Kvadrat. Ta je v Smirni več kristjanov med zveri obsodil. Ob ti perložnosti je neverno ljudstvo zavpilo: »Naj se tudi Polikarp verže zverinam.« Sveti Polikarp je bil v mestu, pa prošen od vernih je šel v samotno hišo, in pozneji v drugo. Soldatje so ga povsod skerbno iskali, in zvečer so ga našli. Oni stopijo v hišo, prav prijazno jih je sprejel, in ukazal jim dobro večerjo napraviti. Tisti čas, ki so se soldatje gostovali, je on molil dve celi uri za-se in za vso cerkev. Nevernim soldatam je bilo britko takiga usmiljeniga častitiga stariga moža peljati pred sodbo; pa on je šel ves vesel z njimi. 
Oblastnik Kvadrat je svetimu Polikarpu prijazno rekel: »Premisli svojo starost; ti ne boš mogel hudih bolečin prestati, tedaj odpovej se Kristusu.« Sveti Polikarp mu je serčno odgovoril: »Šestinosemdeset let služim Jezusu, on meni ni nič hudiga, temuč veliko dobriga storil, kako bi mogel svojiga dobrotnika razžaliti? Na to mu reče oblastnik: »Ako ne boš pokoren, boš veržen zverinam.« Sveti Polikarp odgovori: »Naj le, nič se jih ne bojim.« Oblastnik mu serdito reče: »Če se ne bojiš zveri, te bom ukazal živiga sožgati.« Sveti Polikarp odgovori: »Tvoj ogenj bo malo časa terpel, druziga se je bati, v ktirim bodo hudobni vekomaj goreli.« Takrat je vse neverno ljudstvo strašno zavpilo zoper njega, in je bil v ogenj obsojen. 
Neverniki, in judje so hiteli po dreva, in so hitro veliko germado napravili, na sredi je bil steber, h katerimu so ga hotli z železnimi žeblji perbiti; pa sveti Polikarp jim reče: »Ne perbijajte me, ker bom sam v ognji terdno stal. Le roke so mu tedaj zvezali.« V sredi gremade stoje je tako molil. Vsigamogočni Gospod! zahvalim te, de sim dneva dočakal, ktiriga sim zmiraj želel; zdaj bom v številu tvojih svetih marternikov, ker bom deležen grenkiga kelha Jezusoviga; naj bo dar mojiga življenja tebi prijeten, de te bom vekomaj hvalil. Amen. Neverniki so ga žgali, silno velik ogenj je bil, on pa v sredi ognja. En soldat ga je še s sulico prebodil, in toliko kervi je steklo, de je ogenj ugasnil, in sveti Polikarp je vesel umerl zavolj Jezusa. Nauk. 
Usmiljenimu Bogu zvesto služi. 
Srečen sveti Polikarp, ktiri pred nevernim sodnikam svojo dolžno hvalo usmiljenimu Jezusu skaže! Tudi iz strahu pred smertjo ni bil Jezusu nezvest, kar je govoril, je bilo resnično, ker je umerl, de bi Jezusa ne razžalil. Kdor resnično ljubi Boga, vse premaga, tudi oblast, bolečine, silo, smert. Ljubezen je močneji od smerti, ker ona tudi smert premaga. Sveti Polikarp je bil v ljubezni do Boga unet, ker je veliko dobriga od njega prejel; ravno taki bi mogli mi biti, ker smo tudi veliko dobriga od njega prejeli, prejemamo in upamo še prejemati. 
Bog je nezapopadljiva dobrota sam na sebi, in tudi do nas. On nas ljubi bolj, ko dobra mati svojiga ediniga otroka. Nebo, zemlja, in kar je v njih, oznanuje veliko milost božjo do nas; vse je polno njegoviga usmiljenja. Jezus sam nas uči v Boga klicati: Oče. On je res naš Oče, dobrotljiv, perzanesljiv, ktiri ne ravna po naših grehih, in nam ne vračuje po naših hudobijah. Premisli, o kristjan! kako močno nas je Bog ljubil, ker je za nas nevredne grešnike svojiga edinorojeniga Sina v smert dal. Veči ljubezni biti ne more ko ta, iz ktire je on na križu umerl, de bi mi vekomaj ne umerli; on je dal za nas svoje predrago slavljenje, de bi mi vekomaj živeli. O neizrečena ljubezen božja do nas grešnikov! 
Že veliko več dobriga nam je Bog dal, gnado, nauke, Zakramente, in dosti druziga dobriga, vender nehvaležen kristjan je poln vsiga hudiga. O neumnež! raji ljubiš nevredne stvari, ko dobrotljiviga stvarnika; raji služiš hudiču za plačilo večniga pogubljenja, ko svojimu vsigamogočnimu Gospodu za plačilo večniga zveličanja. Ti terdovraten grešnik si pogubljenja vreden; Bog te iz ljubezni do tebe čaka, vabi, in ti pomaga k pokori, vender ne maraš, in njegovo veliko usmiljenje zaničuješ. Tako tedaj svojimu dobrotniku vračuješ? Pa vedi, de s to gerdo nehvaležnostjo, in terdovratnostjo sebi hudo jezo nakopavaš na dan pravične sodbe. Udaj se, in služi dobrotljivimu Bogu, de ti ne bo vekomaj gorje. 
Molitev. 
O moj Bog! ti si večna lepota in dobrota, jest pa tvoja nehvaležna stvar. Jest bi bil dolžan tebi svojimu stvarniku zastonj služiti, vender nisim hotel, desiravno si mi iz velike milosti obljubil nebeško kraljestvo. Na mesti de bi bil tebi iz vsiga serca služil, sim iz vsiga serca služil tvojimu in mojimu sovražniku. Meni spačenimu človeku so bile bolj všeči stvarjene reči, ko ti stvarnik vsiga. Moja gerda nehvaležnost je bila večniga ognja vredna, vender si me ti le ljubil, in varoval pred pogubljenjam. Nič več nočem tako nehvaležno s teboj ravnati; želim, hočem in obljubim za naprej le tebi služiti. O de bi jest zamogel tebe tako ljubiti, kakor te je tvoj zvesti služabnik Polikarp ljubil! O de bi jest mogel tebi tako zvesto služiti, kakor ti je on zvesto služil! Daj mi, o Gospod! po svoji veliki milosti gorečo ljubezen, de te iz serca ljubim, hvalim in ti služim; de raji umerjem, ko tebe z enim samim greham razžaliti; zakaj tako te bom vekomaj ljubil in hvalil v nebesih. Amen. 
XXVII. dan prosenca. 
Sveti Janez Krizostom škof, in cerkveni učenik. 
Sveti Janez, Krizostom ali Zlatoust imenovan, zavolj učeniga in prijetniga govorjenja, je bil rojen v Antiohiji od bogatih starišov v letu 347. On je bil še majhino dete, kadar mu je oče Sekund umerl; in njegova mati Antusa je bila takrat le dvajset let stara. Ako ravno mlada, in bogata, se ni hotla več omožiti, temuč je v božjim strahu živela, in svoja dva otroka keršansko redila. Sveti Janez je bil že majhen otrok svoji dobri materi rad pokoren, in je če dalje bolji prihajal. On je rad bral sveto pismo, ga skerbno premišljeval, stanoviten bil v molitvi. Kadar je bil odrašen je mislil v samoto iti, pa prošen od matere, je doma ostal, in je per nji, desiravno v sredi velikiga mesta, kakor pušavnik živel; Se je rad postil, je malo spal, daleč je bil zmiraj od slabih tovaršov, in od vsiga, kar sosebno mladiga človeka rado spači. 
Petindvajset let je bil star, kadar so ga hotli za škofa postaviti, pa se je prestrašil, in skril. Čez ene leta je bil permoran od škofa Flavijana v Antiohiji za mašnika žegnan bi. Oznanoval je besedo božjo tako prijetno in ognjeno, de so ga vsi radi poslušali, ga ljubili in spoštovali. Vsi so mu bili vdani, ker so vidili njegovo sveto življenje, ker sveto življenje in čisti nauk veliko zamore. Dvanajst let je to težko službo s pridam Jezusovi čedi opravljal; potlej pa je bil od cesarja Arkadija permoran v poglavitno mesto Konstantinopel priti, kjer je bil žegnan za škofa tistiga velikiga mesta. Desiravno je imel bogato škofijo, je vender živel v uboštvu, in v pokori, ko pušavnik. To je delal, de bi se pokoril, mehkim kristjanam lep zgled dajal, in ubogim pomagal. 
Sveti Janez je dobro spoznal spačnost tistiga mesta, zato je s sosebno gorečnostjo oznanoval besedo božjo, in vse velike in majhne svaril. Veliko vernih ga je silno rado poslušalo, in ga perserčno ljubilo; pa tudi je dosti sovražnikov imel, kakor je bila vselej navada na svetu. Cesarica Eudoksija sosebno ga je sovražila, ker je ognjeno govoril čez ples, in druge norosti. Ne le ona, ampak tudi vsi razujzdani so ga sovražili, ker so hotli brez svarjenja in očitanja v svojih hudobijah živeti. Hudo so ga preganjali, in tudi pregovorili cesarja Arkadija ga v daljno pusto deželo pregnati, de bi od vsiga hudiga poginil. Tam je res veliko hudiga prestal, pa tudi veliko dobriga storil, ker je neumne učil, grešnike in nevernike spreobračal. Njegovim sovražnikam je bilo to britko, in so zopet pregovorili cesarja ga v slabiši mesto ukazati pregnati. Terpljenje, vročina, mraz, lakota, žeja in vse hudo je umorilo tiga svetiga škofa 27. dan tiga mesca v letu 407. Njegovo sveto truplo je bilo prenešeno v Konstantinopel. Vsi, veliki in majhini so mu na proti šli, ga z veliko častjo pokopali, veliko žalovanje po njemu imeli, in rekli: boljši bi bilo, de bi bili solnčni žarki otamneli, kakor de so te uka obmolčale. 
Nauk. 
Poslušaj, ohrani, premišljuj in derži svete nauke. 
Sveti Janez Krisostom poln božjiga duha je skerbno, perljudno in ognjeno oznanoval besedo božjo, in je sercam dobrih poslušavcov prijetno silo delal. Dobri so ga neizrečeno ljubili, poslušali in ubogali; slabim ni dopadel, ker jim ni bilo mar za zveličanje. Gorje duhovnim, ako bi terdovratnim grešniham dopadli. Jezus ni dopadel prevzetnim farizejam, Janez kerstnik ni dopadel nečistimu Herodežu: tako tudi zdaj čista resnica ne dopade hudobnim. 
Kar je sveti Duh po pravičnim Simeonu prečisti divici Mariji od Jezusa govoril: Glej! ta je postavljen k padcu, in k vstajenju njih veliko, in v znamnje, zoper ktiro se bo govorilo; to je rečeno od vsakiga resničniga osnanovavca besede božje. Ktiri niso hotli poslušati Jezusa, so si hujši obsojenje zaslužili, tim je bil on k padcu; ktiri so ga radi poslušali in ubogali, so se poboljšali, in zveličali, tim je bil Jezus k vstajenju. Ravno tako zdaj duhovni, po ktirih Jezus govori; oni so k hujšimu obsojenju, ali k zveličanju. 
Hudobni bi radi poslušali, kar jim dopade, pa je nemogoče, de bi jim beseda božja dopadla, dokler ljubijo greh, ker ona je sveta in čista. Ako bi Duhovni slabim dopadli, bi ne bili božji prijatli. Terdovratni grešniki bi radi v svojih grehih mirno živeli, zato ne terpe čistih bodečih naukov, ker ti prepovedujejo njih grešne sladnosti. Ako so nauki sploh zoper grehe, niso grešnikam zlo zoperni; če so pa posebej svarjeni, se togote, sovražijo duhovne, jim zoper govore, in delajo; pa ravno to kaže terdovratno voljo, in spačeno serce. 
Ako bi duhovni ne hotli pridgovati, bi se farmani jezili, in pravično, ker so duhovni dolžni učiti; pa enako dolžnost imajo verni jih poslušati in ubogati. Duhovni uče, ker jim je od Jezusa zapovedano, in nič ne perderže, kar je v prid; vso voljo božjo oznanujejo, de bi vsi po volji božji živeli. Zaničevavci besede božje naj s straham poslušajo, kako Bog govori po Jeremiju: »Preklet človek, ktiri ne posluša besede zaveze.« Jer. 11, 3. Naj poslušajo tudi Jezusa: »Vi ste iz očeta hudiča. Kdor je iz Boga, besede božje posluša; zavoljo tiga vi niste iz Boga, ker mene ne poslušate.« Jan. 8, 44—47. Kristjan moj! ako želiš zvediti, kako boš od besede božje zveIičan, delaj kar ti bo zdaj rečeno. 
Prav želno poslušaj besedo božjo. Ako rad ne poslušaš, ako tvoje serce ne hrepeni po svetih naukih, se boš zmiraj učil, in nikolj nič prav ne boš zastopil. Modrosti začetik so resnične želje po nauku, ako te veseli poslušati, boš moder. Bodi bolj vesel naukov, ko ubožec velikiga najdeniga zaklada. Če si tak, božja beseda ne bo prazna, ampak svitla, močna, rodovitna v tebi. Če si tak, božja beseda ne bo padla na cesto, na terde skale, med ternje, ampak v dobro zemljo, in bo veliko sadu rodila. Poslušaj rad, če so tudi nauki bodeči; če so ti bolj bodeči, bolj so ti potrebni. Ako bi bili nauki tvoji slabi natori všeč, bi ne bili zadosti čisti. Pred vsakim naukam prosi Boga, de ti bo dal prav poslušati, zastopiti in storiti, kar boš dobriga slišal. 
Ohrani zaslišano besedo, in ne bodi pozabljiv poslušavic. Kaj ti morejo pozabljeni nauki pomagati? Kako boš vedil živeti po pozabljenih naukih? Tak spomin ti toliko pomaga, ko rešeto, s ktirim bi vodo zajemal. Vem, vsih naukov ne moreš ohraniti; vender saj nekoljko od njih ohrani. Kaj meniš, zakaj je tvoj spomin zmiraj prazen? Zato, ker te ne veseli poslušati. Zakaj te ne veseli poslušati? Zato, ker je tvoje serce merzlo, in ti ni mar za zveličanje. 
Premišljuj nauke. Ako ne premišljuješ naukov, ti bodo merzli, in brez moči. Beseda božja je ko nektero zerno: celo nima duha, nima moči, temuč le zdrobljeno ima duh in moč. Narpotrebniši nauki so visoki in skrivni, ker popisujejo tvojo sprideno natoro, in tvoje zvijačno serce, te premišljuj narskerbniši, de se spoznaš in poboljšaš. Če boš rad premišljeval nauke, bo tvoja duša razsvitljena in uneta; tedaj boš tudi živel po zapovedih. 
Živi po naukih. Rad poslušaj, ohrani in premišljuj nauke, de boš zamogel po njih zvesto živeti. Nisi per Bogu pravičen, če veš nauke, ampak če jih spolnuješ. Bedi ne le poslušavic, temuč tudi delavic božje besede. Že v cerkvi, ako moreš, premišljuj nauke, doma pa večkrat, de spoznaš, kako se tvoje življenje z nauki sprejema, de veš kaj popraviti, storiti, opustiti. Če si zvest v tim, boš dober kristjan. Živi po naukih, ker boš po njih sojen. Če veruješ, ali ne veruješ besedi božji, če zaničuješ, ali spolnuješ nauke, če si bogat, ali ubog, če so hude navade na svetu, če vsi sploh slabo žive; premisli, de vsi bodo po božji besedi sojeni, dobri opravičeni, hudi obsojeni od nje, ker ona ostane vekomaj. 
Terdovratni grešnik! kaj boš odgovoril učeniku in sodniku Jezusu, kadar bo tebe sodil po besedi, ktiro je učil, ako nočeš po nji živeti? Nevernik se bo izgovarjal: nisim slišal tvojih svetih naukov; krivoverc bo odgovoril: sim bil zapeljan, ker sim bil rojen v slabi veri; kaj boš ti, o kristjan! odgovoril? Morebiti: nisim vedil tvoje svete volje, ker sim med pridigo dremal, gledal po ljudeh, govoril z drugimi? Ali boš djal: sim le zunaj cerkve med naukam bil? ali v oštariji? ali šel igrat? Ali boš odgovoril: sim vedil, pa nisim hotel prav živeti? Sim živel, kakor so drugi živeli? Tako ne boš pravičnimu sodniku odgovarjal, ker boš sam spoznal, de ti izgovori ti bodo hujši obsojenje nakopali; zakaj pa ravno to delaš? Spoznaj ponižno svojo lenobo, in obljubi poboljšanje, rekoč: 
Molitev. 
O preljubi učenik Jezus! ti si iz nebes na zemljo prišel mene učit, jest pa za tvoje nauke nisim maral. Hodil sim scer v cerkev, in me je bilo sram doma ostati, pa sim hodil iz navade, le s telesam, ne pa z duham. Tvoja sveta beseda mi je bila merzla, ker mi ni bilo mar tebi služiti. Velikokrat sim bil per tvojih svetih naukih, de clo nič nisim zastopil, ker je bilo moje serce polno vsih zmot. Če sim ravno poslušal, sim vse pozabil, in živel sim po svoji volji. Veliko nepotrebnih, in tudi škodljivih reči sim rad poslušal; tebe ne, o večna resnica. Kakor so drugi živeli, sim hotel živeti, ne pa po tvojim čistim uku. Ako mi je bil pridigar všeč, sim ga rad poslušal, in ga hvalil, pa drugiga nič. O Gospod! spoznam svojo grešno lenobo, in se hočem poboljšati. Kakor žejin jelen hrepeni po merzli vodi, tako bom jest za naprej po tvoji besedi. Poslušal, ohranil, premišljeval jo bom, in tudi si perzadeval po nji živeti, de usmiljenje zadobim, kadar me boš po svoji besedi sodil. Amen. XXVIII. dan prosenca. 
Sveta Pavla vdova. 
Sveta Pavla je bila rojena v Rimu v letu 347. Silno je bila bogata, in bogato se je omožila. Živela je ko druge bogate gospe žive v vsih posvetnih dobrotah. Je mehke oblačila nosila, de ne bila nič slabeji od drugih; govorila je rada od sveta; smejala se je vsaki prazni reči; zapravljala je čas v ničemurnih delih, ali v kratkočasni drušini; z eno besedo, nič si ni perkratila, kar jo je veselilo. Vsi so jo hvalili, ker je živela po navadi drugih; vsa poštena je bila pred, svetam, grešnica pa per Bogu. Kristjana je scer bila, pa po navadi veliko drugih, dobrih del prazna. Imela je mirno vest, ker ni spoznala svojiga prazniga življenja, in bi bila v ti smertni senci ostala, ako bi ji ne bil Bog po bogaboječi prijatelci sveti Marceli, in potlej po svetim Hieronimu dušnih oči odperl. 
Sveta Pavla je bila krotkiga serca, in je rada poslušala nauke svete Marcele, in svetiga Hieronima. Gnada božja jo je popolnama spreobernila. Vsa ponižna je potlej bila; vse posvetne sladnosti je opustila; doma ko v pušavi je živela; premišljevala, molila, in pokorila se vedno; pomagala je rada ubogim. Te dobre dela so Bogu dopadle, od ktiriga je če dalje obilniši gnade prejemala. Zvesta je bila vselej dobrotljivimu Bogu; gorela je v njenim dobrim sercu velika čista ljubezen do Kristusa, in do bližniga. 
Desiravno je sveta Pavla sveto živela, je vender le hrepenela po daljej veči svetosti. Zato je šla v puste kraje Egipta svete pušavnike obiskovat, de bi za svoje podučenje sama vidila njih sveto življenje, in jih po moči posnemala. Nje želje so bile dopolnjene; potlej je šla v Betlehem, kjer je bil Jezus rojen; ondi je dva kloštra sozidala, eniga za moške, eniga za ženske, kjer je tudi ona v ojstri pokori živela. Sveti Hieronim viditi veliko nje pokorjenje, ji je rekel: »Nikar si ne krajšaj življenja s prevelikim pokorjenjam.« Ona mu je odgovorila: »Morem s solzami, in s postam zbrisati lepoto svojiga obličja, ki sim ga lepotičla; morem pokoriti svoje telo, ktiro je vse dobrote vživalo.« 
Sveta Pavla je osemnajst let bila v tistim kloštru v vsih dobrih delih stanovitna, in je 26 dan tiga mesca, petdeset let stara sveto umerla. 
Nauk. 
Iz njeniga življenja. 
Sveta Pavla je pred svojim spreobernjeujam živela brez madeža pred svetam, pa njeno življenje je bilo prazno, in zato slabo pred Bogam. Veliko je kristjanov enakiga prazniga življenja, ktiro ni za nebeško kraljestvo. Ni malo dobrih in poštenih ljudi, ktiri so vender slabi kristjani. Tudi neverniki zamorejo tako pošteno živeti, pa kristjanam to ni zadosti. Moliti, v cerkev hoditi, prejemati svete Zakramente, ne krasti, ne nečistosti uganjati, je še premalo. Potrebno je tudi svoje hudo nagnjenje pokoriti, ponižno živeti, samoto ljubiti, in vse zapovedi spolnovati iz ljubeszi do Boga. Kaj pomaga vse zunanje keršanske dolžhnosti opravljati, ako je serce prazno, ako se zraven živi po željah slabe natore, in spačeniga sveta? 
Preden je bila razsvitljena, je bila brez vsiga strahu, ker je živela po navadi drugih, kar zdaj posvetni kristjani pravijo, je tudi ona: drugi tako žive, zakaj pa jest ne? Navada, sosebno stara, in natori prijetna, vse opravičuje. Kdor se rad nad drugimi pohujša, noče pomisliti, in slepo hodi za drugimi v pogubljenje. Prav pravi sveti Ciprijan: »Navada, ako ravno stara, čez zapovedi, je stara pregreha.« Zato je Bog dal zapovedi, de vsi žive po njih, in Kristus se ni nikolj imenoval navada, ampak resnica. Ne navade, ampak zapovedi bodo vse sodile na poslednji dan. Sato uči sveti Pavel: »Ne verzite se po tim svetu, ampak premislite, kaj je volja božja.« Riml. 12, 2. 
Kristjan! glej po dobrih, ktirih življenje je življenju Jezusovimu podobno, vender nikar ne misli, de je vse prav, kar dobri delajo, ker tudi dobri imajo svoje slabosti. Veliko bolj se varuj slabih, de slepo ne živiš po njih. Navade posvetne sodi po Jezusovih naukih, de spoznaš kaj je, kaj ni prav. Glej de ne boš zvijačniga serca, ko veliko drugih, ktiri le slabo vidijo, de bi se pohujšali nad njimi, in dobrih ne vidijo, de bi po njih živeli. Oni prav skerbno preiskavajo slabosti dobrih, de bi se z njimi izgovorjali, dobriga pa nočejo viditi. Sploh navada ne opraviči grehov, ampak pričuje, de je veliko grešnikov, in de bo veliko pogubljenih. Premisli, — Noe je bil pravičen v sredi vsiga spačeniga sveta, on je bil ohranjen, vsi drugi so v vodi poginili. Lot je bil čist v sredi nečistiga mesta Sodome; on je bil rešen, uni pa ne. Tobija je vidil vse druge Israelce moliti malike; on je stanoviten bil v službi praviga Boga, in je sosebne milosti prejel. Ravno tako delaj ti, de Bogu zvest ostaneš. 
Perpušeno ti je živeti po nedolžnih navadah, ktire niso čez nobeno zapoved, de ljudi ne žališ brez potrebe; glej pa, de ne boš delal po šegi razujzdanih, ktirim je vse hudo nedolžno. Živi po navadah, ktere so v prid, de ljudi ne pohujšaš. Jezus je hotel šege stare zaveze deržati, ako ravno ni bil dolžan. Marija je šla k očiševanju vsim ženam zapovedanimu, desiravno ni bila očiševanja potrebna. Apostelni so tudi v drugih rečeh enako delali. Tudi ti živi po dobrih navadah svoje škofije, in dežele, ktire te v dobro napeljujejo; pa varuj se hudobnih posnemati zoper zapovedi, ker navade, desiravno stare, ne izgovore, ako so slabe. 
Molitev. 
O preljubi učenik Jezus! jest sim do zdaj posnemal sveto Pavlo v posvetnim življenju, pa ne v pokori. Ona je živela malo časa po navadah spačeniga sveta, jest pak dolgo. Ona je z vednimi solzami obžalovala, in s ojstrim pokorjenjam štrafovala svoje grehe, jest pa nič. O usmiljen Gospod! jest sim bolj skerbel po slabih slabo živeti, ko dobro, in sveto po tebi; sim raji gledal po navadah, ktire ti prepoveduješ, kakor po zapovedih, ktire si mi dal. Vsiga hudiga sim bil poln, vender mi lažnjiva vest ni nič očitala. Prosim te, daj mi gnado, de zanaprej le po tebi živim, v žalosti, v ponižnosti, v pokorjenji. To je prava pot v nebesa, druge ni; po ti bom hodil, de bom tebi podoben, in de pridem v tvoje kraljestvo. Amen. XXIX. dan prosenca. 
Sveti Frančišk Salesi, škof. 
Sveti Frančišk je bil rojen v tergu Sales v letu 1567. od mogočnih in bogatih starišov; ki so bili bogati na svetu, pa veliko bolj per Bogu. Oni so ga skerbno učili sveto živeti, so ga zmiraj per sebi imeli, kadar so hodili v cerkev, kadar so bolnike obiskovali, in kadarkolj je bilo njegovi duši dobro. Sveti Frančišk še fantičik je molil v cerkvi in doma s sosebno pobožnostjo, ker je bil ves zaljubljen v Boga; vse njegove besede in dela so bile sramožljive, prijazne, dobre. Kar so mu dnarjov dali stariši, je berž ubogim razdal. Kadar je bil odrašen, so ga hotli tovarši zapeljati, to de je zmiraj v dobrim stanoviten bil. Ker je Boga iz vsiga serca ljubil, se je vsiga hudiga skerbno varoval, in tudi Bog ga je obvaroval pred vsako nevarnostjo. 
Iz serčnih želja prav zvesto služiti Bogu, in pomagati dušam v nebesa, je prejel mašnikov žegen. V tim visokim stanu se je razodevala njegova velika ljubezen do Boga, in do bližniga, ker je skerbno učil, in si veliko perzadeval grešnike spreobračati. Narraji je oznanoval božjo besedo kmetam in ubogim, ktirih je prav veliko spreobernil. Žel je v deželo krivovercov, de bi jih nazaj perpravil v katoljško cerkev. Krivoverci so bili zavoljo njegoviga perzadevanja serditi, ga niso hotli pod streho jemati, in je mogel pod golim nebam prenočvati; za svoj dnar ni živeža dobival; umoriti so ga hotli. Tega se ni nič bal, s poterpežljivostjo, s perljudnostjo in s krotkostjo je njih terdovratnost premagoval, in so se spreobernili in hiteli v katoljško cerkev. 
Bil je žegnan za škofa v Genfu. Permoran je vzel to veliko službo, zavoljo nase vzetih dolžnost je bil tako v skerbi, de je nevarno zbolel. Njegova škofija je bila polna hudobnih kristjanov, in terdovratnih krivovercov. Ti so ga sovražili, krivo raznašali in preganjali; pa on je v Boga upal, njega prosil potrebne pomoči; krotak je bil vselej; prijazno ravnal s hudobnimi; sovražnikam je dobro delal. Njegovo prijazno in častito obličje, njegovo ljubeznivo jasno oko, njegove sladke besede so bile pušice terdovratnim sercam, in niso se mogle ubraniti. 
Veliki grešniki iz vsih krajov so hiteli k njemu, ker so vidili njegovo dobroto. On pa je vse ljubeznivo sprejemal in učil. Grešnikam ni spregledoval, in jih ni pušal k svetim Zakramentam neperpravljenih, ampak jih je ljubeznivo vodil po vozki poti. Veliko taužent krivovercov in grešnikov se je spreobernil zavoljo njegoviga ljubezniviga perzadevanja. Tukaj ni mogoče vsiga popisati, kar je sveti Frančišk dobriga storil, koljko je terpel in prestal za zveličanje bližniga. Škof je bil dvajset let; umerl je petinpetdeset let star v letu 1622, 28. dan grudna. Aleksander VII. papež je zapovedal 29. dan tiga mesca njegov spomin obhajati. 
Nauk. 
Od ljubeznive krotkosti. 
Sveti Frančišk je vse čednosti imel, in je bil vreden naslednik apostelnov, pa njegova sosebna čednost je bila ljubezniva krotkost. Od natore je bil scer jezi podveržen, pa z gnado božjo, in s svojim stanovitnim perzadevanjam, je dosegel sosebno krotkost. Nobena nadloga, nobena zopernost, nobeno zaničevanje ga ni moglo razžaliti, temuč vse je voljno poterpel, vsim odpušal, in dobro za hudo vračeval. 
Krotkost je zapovedana vsim, in vsi jo morejo imeti. Jezus jo je, ne le z zgledam perporočal, ampak tudi z besedo zapovedal rekoč: „Učite se od mene, zakaj jest sim krotak, in iz serca ponižen.“ Mat. 11, 29. Krotkost mu je prav prijetna, pa je tudi potrebna vsim, de mirno žive, in bližniga poboljšajo. Jezus je svojim apostelnam zapovedal krotkost, in jim je rekel: »Pošlem vas ko ovce med volkove.« Tudi je djal: »Blagor krotkim!« To pričuje, de je krotkost potrebna k zveličanju. 
Kristjan! če zapovedane krotkosti želiš, ljubi Boga in bližniga zavoljo njega, in bodi ponižen. Brez ljubezni in ponižnosti ni krotkosti, ali saj ne krotkosti po volji božji. Bog neizrečeno usmiljen, in perzanesljiv s teboj, in z drugimi, uči krotkost, in poterpežljivost. On vsigamogočni Gospod, bi lahko in pravično vse grešnike pogubil, vender ne ravna z nami po naših hudobijah; tudi ti delaj tako, in tudi boš, če boš ljubil Boga in bližniga zavolj njega. Bodi ponižen, in se ne boš nad grešniki krivično jezil, ker si sam grešnik. Ako si ponižen, boš lahko poterpežljiv; boš s slabimi, z grešniki, s sovražniki usmiljeno žalosten. Ako si ponižen, boš malokrat razžaljen; jezo boš lahko premagoval, in le božje razžaljenje te bo peklo. Če te le božje razžaljenje skali, boš grehe sovražil, grešnike ljubil, in skerbel za njih poboljšanje. 
Skerbno premisli, ali si krotak po volji božji. Morebiti se ti tvoje merzlo in neobčutno serce zdi krotko, pa lahko de ni res. Če ti je dobro in hudo enako; če molčiš in poterpiš iz preboječiga serca, ali ker si bližniga potreben; če v potrebi ne svariš, kakšna krotkost je to? Ta ni krotkost, ampak slabost. Ubrani grešiti, ako moreš; svari grešnike, de se poboljšajo; skerbi za čast božjo, in za zveličanje bližniga koljkor ti je moč; pa govori, in delaj vse to prav, ljubeznivo, prijazno, modro in zavoljo Boga. 
Ako si krotak, miren, ponižen, perzanesljiv, boš velik pokoj vžival. Jezus je poslal svoje učence ko ovce med volkove; jim je odločil velike britkosti, preganjanje, smert. Vse to jim je prej pravil, vender jim je obljubil mir: »Pokoj bote našli.« Bog ljubi krotke, in tudi ljudje jih ljubijo. Ako si krotak, si pokorn Bogu, in ljudem ljub. Ne reci: če sim krotak, bodo drugi z menoj delali, kakor bodo hotli, ne bo mi prestati pred njih hudobijo. Le verjami, de tudi slabi ne žalijo radi krotkiga človeka. Kaj misliš, de boš pokoj vžival, ako se jeziš, prepiraš, mašuješ? Veliko bolj boš nepokojin; sebi in drugim boš nepokoj delal. Ako si krivo obdolžen, ako ti je krivica storjena; ako imaš opravilo s togotnimi; ako si dolžan svariti, ali kaj drugiga, opravljuj vse to krotko, modro in pravično; s krotkostjo boš ložej, ko z jeso, svojiga bližniga premagal, ker krotko, modro govorjenje tolaži serce, jezno govorjenje ga draži. 
Porečeš: rad bi bil krotak, pa imam veliko zopernikov, ktiri mi nikolj ne dajo pokoja. Prijatel! če si krotak, kadar te nihčer ne žali, tvoja krotkost ni toliko vredna; kako bi se jezil, kadar bi bilo vse po tvoji volji? Tudi nevernik, ktiri nikolj ni slišal Jezusovih naukov, ima tako krotkost. Ti se potožiš, de imaš dosti zopernikov; lahko je to, ker si jih sam s svojim krivičnim jezikam, in s svojo hudobno jezo delaš. Bodi tedaj unet v ljubezni do Boga in do bližniga; bodi ponižen, in boš tudi miren, krotak, dobrotljiv, perzanesljiv, pravičen. Če boš tak, blagor ti! 
Molitev. 
O narkrotkejši in poterpežljiviši Jezus! ti si velike krivice mirno in krotko terpel, mene pa vsaka besedica žali, in ujezi; ti si bil zaničevan, preklinjan, sovražen, umorjen od hudobnih, in jim nič žaliga nisi rekel; jest pa sim poln jeze, tudi, kadar pravično terpim. Ti si me učil, in mi zapovedal krotak biti, pa te nisim ubogal, ker nisim ljubil ne tebe, ne sebe, ne bližniga. Meni se je zdelo, de ne morem preterpeti, pa le zato sim tako menil, ker nič ponižnosti ni bilo v meni. S krotkostjo bi bil lahko bližniga poboljšal, pa sim ga z jezo še krivičnišiga napravil. Za naprej hočem po tvojim sgledu krotak biti, in te ponižno prosim, daj mi pravo krotkost. O ljubi sveti Frančišk! pomagaj mi s svojimi prošnjami od Jezusa krotkost zadobiti, de mu mirno služim, in de pridem v kraljestvo večniga miru. Amen. XXX. dan prosenca. 
Sveti Pioni, mašnik, marternik. 
Sveti Pioni je bil mašnik v Smirni. Kristjani so ga v veliki časti imeli, in tudi neverniki so ga ljubili, ker je bil prijazen, moder, učen, usmiljen. Vse te njegove lepe lastnosti bi bile prazne, ako bi jih ne bil v čast stvarniku obračal. Neverni cesar Deci je ukazal preganjati kristjane, in jih morati malike moliti. Poglavar Polemon je s soldatmi prišel v hišo svetiga Pionija, in mu je rekel: »Znana ti je zapoved našiga cesarja, de vsaki more moliti bogove.« Sveti Pioni odgovori: »Znana mi je zapoved, de morem praviga Boga moliti.« Berž so ga zvezali, in potlej si veliko perzadevali ga pregovoriti, pa on jim je kratko, učeno in serčno odgovarjal. Zato so ga vergli v ječo do sodnikoviga prihoda. 
Čez nekaj dni je sodnik prišel v Smirno, in je svojim služabnikam ukazal k sebi perpeljati svetiga Pionija, ga je skušal, kar je vedil in mogel, pa je bilo nemogoče njegovo stanovitnost premagati. Sodnik ga je ukazal hudo martrati, in med tem je skušal ga pregovoriti, pa sveti Pioni poln verne serčnosti se ni nikolj udal. Sodnik se je razserdil, in mu serdito rekel: »Ti si terdovraten, želiš umreti, boš umerl. Zapovedal je ga živiga zožgati. 
Sveti mašnik Pioni je šel tje vesel in serčen do germade; vse se je nad njim čudilo. Veliko kristjanov ga je z ljubezni spremilo; tudi veliko judov in nevernikov je bilo zraven. Kadar je bil per germadi, je Boga zahvalil, ki mu je dal gnado po zapovedih živeti, se je sam slekel, je šel na germado, podal roke, de bi bile z žebeljmi k stebru perbite. Kadar so bile že perbite, so ga neverniki zopet prosili: »Ubogaj, in reši se od hude smerti.« Serčno jim je odgovoril: »Umreti hočem za vero.« Takrat so zažgali dreva, in on je v ognji umerl. Truplo njegovo je bilo brez vse škode, clo lasje niso v velikim ognji zgoreli; lepši je bil, ko prej. Njegovo žlahtna in vesela smert je bila v letu 250 po Jezusovim rojstvu. 
Nauk. 
Vsih grehov se skerbno varovati. 
Sveti Pioni mašnik je zmiraj bil stanovitne volje greha se varovati, in nikolj z nobenim greham Boga razžaliti, ker je vedil, de greh je narhuji, de je bolji umreti, in tudi dolžnost raji umreti, ko grešiti. Vsi kristjani ravno to vedo, tudi obljubijo pred Bogam, in pred spovednikam, za naprej hočem raji umreti, ko grešiti. To so besede; če stanovitnosti ni, prazne besede. De so zgolj prazne besede brez resnične volje, nestanovitnost v dobrimu obilno pričuje. Sveti Pioni ni le vedil, kar drugi vedo, temuč je storil, kar drugi ne store. Ob njegovim času je bilo nekaj kristjanov iz strahu pred smertjo od vere odstopilo, pa je djal: »Slabi ne bodo moj razgled; jest nočem malikov moliti.« Taka stanovitnost je potrebna vsim. 
Kristjan! varuj se vsih grehov; bolji ti je umreti, ko grešiti. Tudi majhniga greha se moreš bolj bati, bo smerti; sosebno pa boj se smertniga, ktiri neizrečeno razžali vsigamogočniga Boga, tepta Jezusovo presveto kri, zaverže njegove smertne bolečine, odžene svetiga Duha, odvzame zasluženje vsih dobrih del, zapre nebesa, odpre pekel, edino neumerjočo dušo obsodi v večno terpljenje. O strašna hudobo smertniga greho! Smertni greh permora usmiljeniga Jezusa, de obsodi v večno pogubljenje med hudiče dušo, za ktiro je smertne boličine iz ljubezni prestal. Premisli vse to, de boš stanoviten. 
Varuj se tedaj vsih grehov, pa sosebno smertnih; en sam smertni greh zasluži večno pogubljenje. Beži pred greham, in pred nevarnostjo greha skerbniši, ko pred pošastjo. Greh je bolj neusmiljen od meča, in huji od vsih nesreč. Serčno reci s čisto Suzano: bolji je za me, de nedolžna umerjem, ko grešiti. Enako stanoviten je bil Jožef v Egiptu, in drugi svetniki: ravno tak bodi ti. Bolji je vse dati, vse prestati, ko grešiti, ker lepe večne nebesa so vredniši od vsiga posvetniga dobriga; strašni večni pekel je huji od vsiga posvetniga hudiga. Neumen bi bil, ko bi hotel raji umreti, ko grenke zdravila jemati, pa neumniši si, ako se raji daš hudiču v roke, ko premagati svoje hudo poželjenje. Vsiga sveta kraljestva ti nič ne morejo pomagati, ako svojo edino neumerjočo dušo zapraviš. 
Ljubi Boga, boj se ga iz ljubezni; ljubi svojo dušo, in skerbno je brez madeža ohrani, de večno živiš v nebeškim kraljestvu. Ne boj se slabih ljudi, ne boj se spridenih zaničevavcov; ne vdaj se zapeljivim zalezovavcam; premaguj strah, silo, zapeljivost, skušnjave; beži pred hudobnimi, pred slabo perložnostjo, in pred vsim, kar te v greh napeljuje; ne pohujšaj se nad drugimi, ampak stanoviten bodi. Zdaj vsaki sodi od dobriga in hudiga, kakor se njemu zdi, ti pa le poslušaj Jezusa, ker on sam te bo pravično sodil. On je dal svoje predrago življenje, de bi vse rešil od večne smerti, ne prodaj ti svoje duše v pogubljenje za nestanovitne nevredne reči. 
Če vidiš grešnike veseliga obličja, če jih slišiš se svojih grehov hvaliti, če ti špotljive imena dajejo, če ti pravijo: to ni nič, to ni greh, ne verjami jim, grešniki nisi varni, ampak nevarni učeniki, oni hvalijo, in opravičujejo, kar ljubijo; ti bodi stanoviten v dobrim. Na sodni dan ti ne bodo mogli pomagati, ne škodovati, ne te rešiti od pogubljenja, ne ti braniti v nebesa. Zmiraj nosi to resnico v sercu; Jezus bo tebe, in vse pravično sodil. 
Molitev. 
O moj Bog! prav malo sim premislil, kako velika, strašna, škodljiva hudoba je greh; tudi zdaj premalo spoznam. Tvoji sveti marterniki so neizmerjene bolečine raji prestali, ko grešiti; jest sim bil radovoljno premagan od vsake majhne skušnjave, ponujal sim se skušnjavcam sam, sim se ne skerbno podajal v skušnjave, iskal sim perložnosti grešiti, hvaležen sim bil hudobnim, ker so me naučili grešiti. Ako je bil kak kristjan iz strahu pred smertjo tebi nezvest je veliko let v solzah, v pokorjenju bil; jest pak sim imel mirno serce po velikim pregrešenji, in mi ni bilo mar ne za poboljšanje ne za obžalovanje. O Gospod! kaj bo z menoj? daj mi pravo spoznanje svojih grehov; daj mi duha pokore; daj meni serčno stanovitnost, de raji vse terpim, in umerjeni ko tebe razžaliti. Z vso močjo si bom perzadeval po tvojih zapovedih živeti, de od tebe ljubezniviga Gospoda usmiljenje zadobim. Amen. XXXI. dan prosenca. 
Sveta Marcela vdova. 
Sveta Marcela je od svetiga Hieronima imenovana, hvala katoljške cerkve; čast Rima zgled vsiga dobriga. Ona je bila rojena v Rimu od narbogateji ljudi tistiga mesta, se je tudi bogato omožila, pa nje mož je sedem mescov potlej umerl. Prej je bila bogaboječa, in se ni hotla več omožiti. De je nje volja bila stanovitna, se lahko ve iz tiga, ker ni hotla moža vzeti bogatiga, in mogočniga gospoda iz cesarjoviga rodu. 
Sveta Marcela je če dalje bolj spoznala, de nezavezana ložeji služi Bogu, in de so srečne vdove, ktire zavolj Boga tako ostanejo, kakor sveti Pavel perporoča. Vdova je ostala, de bi živela brez vsiga strahu po volji božji, kar je tudi resnično bilo. Veliko nevernikov je bilo še tistkrat v Rimu, in veliko slabih zgledov, pa ona se ni nad slabimi pohujšala, temuč je očitno neprestrašeno vse keršanske dolžnosti spolnovala. Sveti Hieronim je bil nje duhovni oče, in učenik; rada ga je ubogala, je hodila po vozki poti Jezusovih naukov, in je za svojo dušo zvesto skerbela. Tudi si je zlo perzadevala druge bogate rimske gospe preučiti, in ravno ona je sveto Pavlo napravila slovo dati zapeljivimu svetu, kakor je bilo rečeno 28 dan tiga mesca. 
Zapopadik njeniga svetiga življenja je ta. Ponižna je bila v sercu, in v oblačilih; pomagala je rada ubogim; le v pričo bogaboječih žen je govorila z moškimi, ako je bilo treba; ni obiskala rada nobene gospe posvetniga duha; doma je bila narraji, de bi v samoti premišljevala, molila in delala; v cerkev je skerbno hodila k božji službi, pa kadar je cerkve iz sosebne pobožnosti obiskovala, je hodila, kadar je bilo malo ljudi, de bi ne bila skušana od radovidnosti; vedno se je po svoji moči postila: v sredi velikiga mesta je živela ko v pušavi. 
Ako ravno se je sveta Marcela skerbno varovala posvetne družbe, se je vender, de bi bolj pokorno služila Bogu, prebelila v samotno hišo zunaj mesta. Sveti Hieronim jo hvali sosebno, ker je silno rada brala, in premišljevala sveto pismo. Imela je veliko premoženja, družine in skerbi, vender ni bila od nobene reči zmotena, ker je bila z Bogam resnično združena. Kadar je serce ognjeno, odganja skušnjave, zmote posvetne, in vse, kar kristjana slabi v ljubezni do Boga. 
Nadloga je skusila živo vero svete Marcele. V letu 410 so prišli serditi sovražniki nad rimsko mesto, so ga s silo premagali, v njem ropali in morili. Ti neusmiljeni vojšaki so tudi šli v nje hišo z nagimi mečmi, so hotli veliko zlata in srebra od nje imeti, pa jim ga ni mogla dati, ker ga je bila že ubogim razdala. Hudo so jo strahovali, in neusmiljeno tepli, pa vse to je poterpela voljno, in tudi zahvalila Boga. Kmalo potlej je Bog sveto Marcelo tvojo zvesto služabnico k tebi vzel; mirno je umerla, in šla v nebesa vživat veliko plačilo, ktiro je Bog obljubil, in bo dal vsim svojim zvestim služabnikam. 
Nauk. 
Živi sveto, in nikogar se ne boj. 
Sveta Marcela je bila perva gospa v Rimu, ki je očitno spokorno živela. Ako ravno mlada in bogata, se ni sramovala za Jezusam očitno hoditi, in ni gledala po slabih, se ni nad njimi pohujšala, in se ni z njimi izgovorjala, ker je resnično voljo imela svojo edino neumerjočo dušo zveličati. Kdor gleda po slabih, kdor se boji zaničevanja hudobnih, ni resnično bogaboječ, in ni vreden nebeškiga kraljestva. 
Kristjan! veruješ v Jezusa Kristusa križaniga, in se zaznamnjuješ s križam na čelu; zakaj se tedaj sramuješ Jezusoviga ponižanja, Jezusoviga križa? Jezus narsveteji Gospod je v pričo veliko ljudstva špotljivo umerl na križu, desiravno je njegova smert bila terdovratnim judam pohujšanje, in nevercam norost; ti pa se sramuješ keršanskih dolžnost v pričo kristjanov? Premalo ti je v sercu imeti Jezusa, in njegove nauke, ako se bojiš v pričo drugih keršansko živeti. Če se bojiš zaničevanja slabih, tudi v sercu ne nosiš Jezusa, ne njegovih naukov; si maloserčen kristjan nebeškiga kraljestva še nevreden. 
Živi dobro, ali slabo, boš mogel veliko preslišati od ljudi. Če dobro živiš, te bodo slabi zaničevali, ti gerde imena dajali, in hudo zoper tebe govorili. Če slabo živiš, bodo dobri godernjali, ali te svarili. Če dobro, ali slabo živiš, ne boš mogel vsim dopasti; tedaj bodi serčen, in živi prav zavoljo Boga. Razujzdanim je navadno zaničevati dobre, ako ravno morebiti v sercu drugač mislijo. Ako boš v njih družbo stopil, vse noči plesal, neprenehama pijančeval, nesramno govoril, ti bodo dobri, in prijazni, saj z žnabli; če boš daleč od njih slabe družbe, rad molil, ponižno se nosil, rad hodil k spovedi, bodo vse hudo govorili zoper tebe. Spremisli, kaj bo na sodni dan? kdo ti bo pomagal, če boš od Jezusa zaveržen? kdo ti zamore škodovati, ako Jezusu dopadeš. Delaj tedaj, kar slep per Jerihu; če so ga bolj ljudje svarili, bolj je vpil: Jezus učenik, usmili se me! 
Hudobni pravi: Naj ljudje govore, kar hočejo, meni ni nič mar. Slabo znamnje je to, ker se svojih hudobnih del ne sramuje. Manj prederzni grešniki se varujejo očitnih grehov, in jih skrivajo pred ljudmi, de bi ne bili od njih svarjeni, ali zaničevani. Kaj njim to pomaga, ker bodo njih hude misli in dela razglašene, in pokorjene na sodni dan? Varuj se hudiga, ne le zavoljo ljudi, ampak zavoljo Boga; tudi nikolj naskrivnim ne greši, ker Bog te povsod vidi. Kar ti je od Boga, ali od cerkve zapovedano, ali prepovedano, delaj, ali varuj se očitno, in ne sramuj se svojih dolžnost, ako te ravno drugi zaničujejo. 
Ob tim norskim času pred postam kristjani sploh pozabijo Jezusa in njegove čiste nauke. Nesramnost, nečistost, ples, norost, požrešnost, in dosti hudiga, se ko povodnj razliva po vsi zemlji. Ti nikar ne posnemaj norcov, ker ni časa, ni dneva, ni ure, de bi smel Jezusa pozabiti. Ne sramuj se odločen biti od derhali razujzdanih; naj te le zaničujejo, bo že čas prišel, de bodo molčali. Nikolj ne daj priložnosti, de bi kdo zoper tebe govoril; pa tudi ne boj se krivičniga zaničevanja. 
Molitev. 
O moj Jezus! ti kralj nebes in zemlje, se nisi sramoval zaničevanja, preklinovanja, očitne špotljive smerti, jest pa sim se sramoval po tvojim zgledu živeti. Ako bi se bil ti sramoval očitne špotljive smerti, kaj bi bilo za mojo grešno dušo? Če se jest trojiga poniževanja sramujem, mi nič ne pomaga, in bom zaveržen. O preljubi Gospod! v tebe bom zmiraj ravno gledal, de tvojo sveto voljo serčno spolnujem, in ne bom nikdar slabih poslušal. Če iz strahu pred slabimi od tebe odstopim, mi oni ne bodo mogli pomagati, kadar boš ti z oblastjo sodil žive in mertve. Ti si mogočen, in pravičen sodnik vsih, in boš vsakimu pravično povernil. Takrat ne bodo zapovedi po ljudeh, ampak ljudje po zapovedih sojeni. Tedaj s pomočjo tvoje gnade terdno obljubim nikdar odstopiti od tebe ne zavoljo zaničevavcov, ne zavoljo slabih navad, ne zavoljo drugiga; temuč serčno in stanovitno po zgledu tvoje služabnice svete Marcele ti bom iz ljubezni do tebe služil, de bom v tvoje kraljestvo prišel. Amen. 
Svečan. 
I. dan svečana. 
Sveti Ignaci škof in marternik. 
Sveti Ignaci je bil v veri podučen od s. Petra in s. Janeza. Postavljen je bil za škofa v veliko mesto Antiohijo, in bil je zvesti nastopnik aposteljnov v vsih rečeh. Neverni cesar Domicijan je cerkev preganjal, pa s. Ignaci je bil v miru. On je rad živel zavoljo svojih ovac, pa tudi je bil žalosten, ker ni bil vreden za Jezusa umreti, ker je djal: Če bi za vero kri prelil, bi bil še le Jezusu bolj podoben. Bogu se je podvergel, skerbniši si perzadeval sebe in svoje ovčice posvečevati. 
Neverni cesar Trajan je ponovil preganjanje cerkve božje; Peršel je v Antijohijo v letu 107, in berž je zapovedal svetiga škofa Ignacja pred se perpeljati. Kadar ga je imel pred seboj, mu je serdito rekel: »Kdo si ti hudobni duh! zaničuješ moje zapovedi, in tudi podpihuješ druge, de malikov ne molijo.« S. Ignaci cesarju prav serčno odgovori. Nobeden še do zdaj takiga ni satana imenoval, ki Boga v sercu ima, in mislim, de satan se boji mene in vsih pravih služabnikov Jezusovih. Cesar ga je več reči od vere vpraševal, in ker je vidil, de ga ne more omajati, ga je dal zvezati, in je zapovedal ga v Rim odpeljati, de bo tam od zverin raztergan. 
Sveti Ignaci se je razveselil zaslišaniga obsojenja, in je rekel: Zahvalim te o Gospod! de si me vredniga sturil s tvojim aposteljnam Pavlam v železje zakovaniga biti, in drugiga ne želim, kakor de bi me zveri raztergale. S solzami se je ločil od svoje cerkve, izročil jo je Jezusvi, zvesto molil in prosil Gospoda, de bi jo s svojo gnado v stanovitnosti vere in brumnosti ohranil. Vesel je šel na morje z desetimi hudobnimi soldatmi, kteri so bili neusmiljeni do njega. Kamor je s. Ignaci peršel, so ga škofji, duhovni in verni častito sprejeli in spremljevali. On je ljubeznivo učil vse, in sosebno jim perporočeval v veri apostelnov stanovitnim ostati, in za njo vse prestati. Kadar je peršel v mesto Smirna, je berž obiskal s. Polikarpa škofa v tistim mestu, ker sta bila oba učenca s. Janeza. 
Od tod je pisal mnoge pisma do vernih, med kterimi je narlepši pismo do Rimljanov, od kteriga je tukaj kratek zapopadek. — »Savoljo Jezusa uklenjen vas kmalo upam viditi, če bo volja božja, de dosežem, kar je moja želja. Le vaše ljubezni se bojim, de bi se vam preveč ne smilil, in de bi po svojih željah za me ne prosili. Želim in rad umerjem za Boga, zato vas prosim, pustite, naj me raztergajo zveri, de k Bogu grem, Gospodova pšenica sim, morem razdrobljen biti v zobeh zverin, de bom tako pravi hlapec Jezusov. Prosite Jezusa za me, de bom njemu darovan. Drugiga ne želim kakor razvezan biti, de Jezusa zadobim. Ogenj, križ, zveri, razdelenje telesa in vsakiga uda, vse bolečine naj planejo v me, se ne bojim, bolj je meni umreti za Jezusa Kristusa! ko biti kralj sveta. Ne branite mi v smert iti, ker vedno slišim glas v sebi: Pridi k Očetu. Ne maram za jed; moja jed je telo Jezusovo, Ne maram za pitje, moje pitje je kri Jezusova.« — »Te ognjene resnične besede pričujejo od žive vere, terdniga upanja, goreče ljubezni in čiste vesti s. Ignacija zvestiga učenca Jezusoviga. 
Kadar je bil v Rim peršel, neizrečeno veliko vernih je peršlo k njemu, in so se veselili moža božjiga viditi, zraven so pa tudi žalovali, ko so vedili, de ga bodo berž zgubili. On pa jih je s solzami prosil: »Ne branite mi umreti, in ne prosite za moje rešenje.« Potlej je pokleknil, in z njimi goreče molil za Jezusovo cerkev, de bi preganjanje minilo, in de bi se verni stanovitno med seboj ljubili. Kadar je odmolil, je bil od soldatov tje pelan, in v pričo neizrečeno veliko nevernikov veržen v levnjak; serditi in lačni levi so ga naglo popadli in raztergali, le nekaj debeliših kosti je ostalo. Verni so z velikim spoštovanjem pobrali te kosti, so jih djali v čedno skrinjo, in veselo nesli v Antijohijo. Te so bile potlej prenesene v Rim v cerkev svetiga Klemena papeža in marternika. Sveti lgnaci je umerl 20. grudna v letu 107. 
Nauk. 
Terpeti iz ljubezni do Jezusa. 
Sveti lgnaci je ljubeznjiviga križaniga Jezusa zmiraj nosil v svojim sercu, zmiraj ga je imel na jeziku, vedno ga je kazal v svojim zaderžanji. On je bil z ljubeznjivim Jezusam popolnama združen, in Jezus z njim: zato je njegova duša imela ognjeno moč; zato je vesel šel neusmiljenim zverinam v gobec. On je bil poln serčnosti s. Pavla, in je z njim resnično djal: »Jezus mi je življenje, in smert dobičik.« Filip. 1, 2. S. Ignaci je križaniga Jezusa zmiraj pred očmi imel; bil je poln ognjenih želja narhujši smert iz ljubezni do njega predati, dosegel je, kar je vedno želil in Boga prosil, de je bil od sveta in od telesa razvezan, in zdaj kraljuje z Jezusam v nebeškim kraljestvu. 
O kristjan! bodi tudi ti vnet v ljubezni Jezusovi, de ne živiš sebi, temuč njemu, de vse križe voljno preterpiš, in de te nobena reč ne zapeljiva, ne strašna ne loči od njega. Glej! Jezus, stvarnik je za stvar, gospod za hlapca, pravičen za grešnika umerl na križu, de bi tebe in vse rešil od večniga pogubljenja. To more omečiti tvoje terdovratno serce in ga napolniti z ljubeznijo, de ga ljubi čez vse, in de čez vse sovraži, kar njega žali. Jezus sam pravi: »Veči ljubetni ni od te, de kdo postavi svoje življenje za svoje perjatle.« Jan. 15, 13. Res je to, pa kdo je voljan umreti za perjatla? Kar nobeden ne stori, je storil Jezus, in še več, zakaj kadar je umerl, si je zvolil narhuji smert za rešenje svojih sovražnikov. Torej premišljuj Jezusovo terpljenje, sosebno pa njegovo veliko ljubezen, de ga ljubiš iz cele duše in na vso moč, in preženeš vso pregrešno ljubezen do sebe. 
Če bi te Jezus kakor Petra vprašal: ljubiš mene? ali bi zamogel kakor on resnično odgovoriti: Gospod! ti veš de te ljubim. Morebiti misliš, de ljubiš Jezusa, ker večkrat praviš: O moj Bog! ljubim te iz celiga svojiga serca čez vse: če so pa te besede lažnjive, ali resnične, ti tvoje dela pričujejo. De je s. Ignaci Jezusa čez vse ljubil, je njegovo sveto slavljenje pričevalo, in sosebno je pričala njegova smert. S čim pa ti pričuješ, de Jezusa ljubiš! Premisli če te skušnjava hitro premaga, če ne premaguješ grešniga poželjenja, če se sramuješ Jezusove ponižnosti, če se togotiš za svojo prazno čast in razžalenje, če rad, hitro in vselej ne odpustiš sovražnikam; če vračuješ hudo za hudo, ne pa dobro za hudo, če grešno telo tebe gospoduje; ne praviš resnično, temuč lažnjivo: Ljubim Jezusa. 
Ljubeznivi Jezus je dal sebe v hudo smert za grešne duše, de bi vse rešil od krivice, od grehov, in sebi odločil ljudstvo, ktero bi sveto živelo, in njemu dopadlo. Premisli, koljko se greha bojiš in varješ, koljko ljubiš dobre dela in dopernašaš! Glej Jezusove globoke rane, njegovo nedolžno kri, njegovo hudo smert na križu: kaj in koljko ti terpiš, in iz ljubezni do Jezusa delaš? Ako bi ravno umerl za Jezusa, bi ne bilo preveč, sej le nevreden hlapec bi umerl za svojiga Gospoda: bi ne bilo preveč, rečem, ker on Gospod je umerl za te. Kaka bi pa ti perpravljen bil za Jezusa umreti, če še v majhnih rečeh ne premaguješ svojih hudih želja; če ti zaničevanje slabih ljudi ubrani po njegovih zapovedih živeti; če kratko veselje, majhen dobiček te napravi Jezusa zapustiti in dati svojo neumerjočo od Jezusove kervi posvečeno dušo sovražnimu duhu v roke. — Ti ne živiš tedaj Jezusu, temuč sebi. Kaj boš Jezusu odgovoril per sodbi, kadar bo tebe in vse pravično sodil! Ponižno reci: 
Molitev. 
O ljubeznivi Jezus! ti si mi s svojo sveto kervijo in s svojimi čistimi nauki dobrotljiva dal življenje in spoznanje; jest pa sim živel, ko bi te ne bil nikdar poznal. Znan in neznan si bil meni, posnal sim te le po imenu; veroval sim scer v tebe za moje odrešenje križaniga, pa mi ni bilo mar te prav spoznati, te hvaliti in tebi živeti. S. Ignaci je raji umerl, ko tebe žalil, jest sim rad živel, de bil spolnoval svoje spačene natore slabosti. O križan Jezus! odpusti mi, napolni me s svojo ljubeznijo, de posihmal le tebi živim, de zraven tebe križam svoje hudo poželenje. Hočem sebi odmreti, de srečno umerjem in vekomaj živim per tebi. Amen. 
II. dan svečana. 
Očiševanje Marije – Darovanje Jezusovo, ali Svetnica. 
Bog je zapovedal po svojim služabniku Mojzesu vsaki izraelski ženi, de štirdeset dni po porodu moškiga otroka, in osemdeset dni po porodu ženi tiga otroka, more iti v tempel k očiševanju; tudi v dar dati leto staro jagnje; ako bi pa ne bila premožna, saj dve gerlici, ali dva mlada golobca. III. Mojz. 12. Tudi je bilo od Boga po Mojzesu zapovedano, de je mogel vsak pervorojeni moški otrok v spomin, de Gospod je vse pervorojene v Egiptu pomoril, in vse izraelove obvarval, Bogu darovan, in potlej z denarji rešen biti. II. Mojz. 13, 2, 13, 15. 
Vsak lahko ve, de Marija ni bila dolžna ti zapovedi se podvreči, ker zapoved je govorila le od navadnih mater. Ona ni bila dolžna k očiševanju iti, ker ona čista divica ni bila očiševanja potrebna. Tudi ni bilo treba Jezusa rešiti, ker on je prišel rešiti druge. Marija je hotla iti v Jeruzalem, de bi vso postavo dopolnila, ker je bila zmiraj ponižna. Ker so se Jezus, Marija, in sveti Jožef hotli poniževati, Bog jih je povikšal po razsvitljenim Simeonu, in prerokini Ani. Ta praznik se tudi imenuje svečnica od žegnanih sveč, ktire imajo verni goreče v rokah per procesji, in med božjo služho. Kaj vse to uči, bo zdaj rečeno. 
Nauk. 
Iz tiga praznika. 
Marija, čista divica, je šla k očiševanju, ako lih ni bila ne potrebna ne dolžna; je vender šla, ker je bila vsa ponižna, in se je rada poslužila vsih perložnost sebe poniževati. Ona je bila že takrat polna Jezusoviga ponižniga duha, in zato je bila vsaki zapovedi pokorna. Kristjan! premisli, če si v resnici ponižen. To je treba dobro premisliti, ker brez ponižnosti ne moreš Bogu dopasti; tudi zato, ker si lahko zapeljan od skritiga napuha. Napuh je slepota duha, znotrajna kuga, pokončevavic vsiga dobriga. Narbolj pričuje od ponižnosti pokoršina do Boga, in do oblastnikov, in voljno poterpljenje v križih in v zaničevanju. Premisli pa, če je prava ali hinavska ponižnost v tebi. Sveti Auguštin pravi: »Lažnjiva ponižnost ni ponižnost, ampak narhuji napuh.« Marija je šla k očiševanju tudi zato, de bi ne pohujšala bližniga. Drugi niso vedili, de ona je mati obljubljeniga Odrešenika. Kaj bi bili rekli, če bi jo bili nepokorno vidili? Rekli bi bili: Glejte Marijo ubogiga stenarja ženo Mojzesu nepokorno! vidite jo? vso sveto in bogaboječo se kaže, pa vsa njena svetost je gerda hinavšina, ker zaničuje Mojzesa, in tudi Boga, ki je po njem govoril. Res je taka: pohujšanje tih, ktiri pred svetam brumno žive, je nevarniši od pohujšanja razujzdanih. Marija je toljkanj varna bila, bodi tudi ti, o ljubi Kristjan! Veš, kaj pravi Kristus: »Gorje človeku, po ktirim pohujšanje pride!« Tudi pravi: »Gorje svetu zavolj pohujšanja.« Res, gorje svetu zavolj pohujšanja, ker ljudje se radi pohujšujejo; oni ne pomislijo, kaj Bog zapove; temuč, kako drugi žive, in slepo hodijo za njimi. Tedaj ubogaj svetiga Pavla, rekočiga: »Od vsake sence greha se zderži.« Tes. 5, 21. Le takrat se ne boj ljudi, ako ti branijo služiti Bogu; ali zoper tebe lažnjivo govore; ali te zaničujejo, ker po zapovedih živiš. 
Marija je dala Bogu v dar, kar je narboljiga imela, Jezusa. Premisli dobro velik dar Marije, pa tudi njeno serce. Ona je dala Bogu vse, Jezusa in sebe, več dati ni zamogla. Ona ni vedila natanko vsiga terplenja Jezusoviga, vedila je vendar, de bo veliko terpel za rešenje svojiga ljudstva, kakor je Izaija govoril. 53, 2, 10. Tudi pravičen Simeon je nji rekel: »Tabo znamnje, ktirimu se bo zoper govorilo; in tvojo dušo bo meč presunil.« Tedaj, Marija je Jezusa nebeškimu Očetu, in tudi sebe podvergla vsim britkostim, ktire je potlej prestala zavolj zaničevanja, terpljenja, in smerti Jezusove. Kristjan! daruj tudi ti Bogu, kar narboljiga in ljubšiga imaš. Abraham je iz pokoršine do Boga perpravljen bil svojiga ljubiga sina Izaka ofrati; Marija je iz pokoršine do Boga dovolila v smert Jezusovo, de bi bil svet odrešen: tudi ti ne brani dajati Bogu, kar narbolj ljubiš, ako ravno bi mogel ljubljeno reč od svojiga serca odtergati. Če ti Bog vzame porodnike, otroke, prijatle, potrebniga človeka, zdravje, in kar si bodi, pokorno reci: naj se zgodi tvoja sveta volja; spremljuj svoj dar do božjiga obličja s popolnoma pokornim sercam. Dajaj svojo voljo Bogu v dar; naj bo dobičik, veselje, ali kaj druziga tebi prijetniga, odpovej se svoji volji, in podverzi se Bogu. Če moliš, se postiš, pomagaš ubogim, ali kaj drugiga dobriga delaš, ne more to dopasti Bogu, če tvoja volja ni njemu pokorna. Brez te pokoršine je tvoja pokora lažnjiva, tvoje spovedi so slabe, tvoje obhajila nevredne. Kajn je daroval Bogu, pa njegovi darovi so bili Bogu zoperni, ker njegovo serce je bilo hudobno. O, de bi nikdar ne pozabil, kar je prerok Samuel nepokornimu kralju Savlu rekel: »Bolji je pokoršina, ko vsi darovi.« I. Kralj. 15, 22. 
Kristjanski stariši darujejo po stari šegi Bogu svoje otroke, de bi on dajal otrokam svoje gnade, ker te so narpotrebniši. Porodniki zahvalijo Boga za prejeto rodovitnost, pa naj tudi skerbe sebe in otroke zveličati. Vsaki naj premisli, de je bil od svojih porodnikor Bogu darovan; naj tedaj živi, ko pravi otrok božji. To je dolžnost, in potrebno. Živi tedaj pravično, ko pravičen Simeon, ktiri se ni bal umreti, temuč je želel umreti, ker je upal, de bo v miru umerl. 
Ob tim prazniku se sveče žegnajo: verni jih imajo goreče v rokah per procesji in med božjo službo. Procesija pomeni, de sta Marija in sveti Jožef Jezusa odrešenika v tempel nesla: k njima sta se perdružila pravičen Simeon, in prerokina Ana. Malo ljudi je bilo, pa se ni čuditi nad tim, ker nobeniga grešnika ni bilo zraven. Tudi zdaj bi bile procesije majhne, ako bi bili per njih le pravični. Sveče so žegnane od cerkve, ker pomenijo žegnan sad čistiga telesa Marije. Sveče gore med procesijo in božjo službo, ker pomenijo svetlobo Jezusovo; ali de je Jezus v tempeljnu spoznan, in razglasen bil od pravičniga Simeona, in od prerokine Ane. Oba sta spoznala Jezusa odrešenika, hvalila Boga, in govorila vsim, ktiri so čakali na odrešenje Izraela. Goreča sveča tudi pomeni živo vero v Jezusa Kristusa, in dobre dela iz ljubezni do njega storjene. 
Ljubi moj kristjan! živi sveto, de tvoje življenje je svetloba od svetlobe Jezusove. Naj sveti tvoje življenje ko luč, de s svojim svetim slavljenjem hvališ Boga, in de drugi, tvoje dobre dela vidijoči, ga hvalijo. Sveti Pavel opominja vse: »Nekdaj ste bili tama, zdaj pa ste svetloba v Gospodu; kakor otroci svetlobe živite, sad svetlobe je v vsi dobroti in pravici živeti.« Efez. 5, 8, 9. Ti si od Boga po Jezusu prejel svetlobo prave vere, živi tedaj sveto v sveti veri, de ne boš scer zadnjo uro per svetlobi (luči) žegnane sveče morebiti prepozno vidil svojih grešnih zmot. Tebi je bila sveča podana per svetim karstu, tebi bo podana zadnjo uro k pričevanju tvoje stanovitne vere v Jezusa Kristusa; premisli pa, kaj pravi sveti Jakop: »Kaj bo vam pomagalo, bratji če vero imate, del pa nimate? bo zamogla sama vera vas zveličati?« Jak. 2, 14. Živi tedaj sveto v sveti veri. 
Molitev. 
O moj Bog! ti imaš vso oblast čez me, in mi zapoveš hitro, voljno, popolnamo pokoršino , pa jest se hudobno ustavljam tvoji pravični oblasti, ker zaničujem tvoje zapovedi. Jezus tvoj Sin, in moj učenik me je pokoršino učil; Marija ravno tako, ker brez vsiga izgovora je šla k očiševanju, de si lih dolžna ni bila, jest pa si zmiraj dosti izgovorov zmišljujem, de bi ne storil, kar mi zapoveš. Kar je slabšiga in nevrednišiga tebi rad darujem, sebe pa nočem, ker poslušam svoje hudo poželjenje. Vem, de ne maraš za moje darove, če zraven njih tudi sebe ne dam, vender slepo in mirno v nepokoršini živim. Kaj bo zadnjo uro per svetlobi svete vere; če zdaj ko otrok luči ne živim? Usmiljeni Gospod! daj mi gnado po sveti veri živeti. Marija, in sveti Jožef prosita Jezusa za me, de mi pomaga sveto živeti; zakaj tako bom v večno svetlobo prišel. Amen. 
III. dan svečana. 
Sveti Blaž, škof in marternik. 
Sveti Blaž, serčen kristjan, stanoviten v veri, upanji in poln goreče ljubezni do Jezusa, je živel po vsih božjih zapovedih, desiravno je bil med spačenimi neverniki. Zavolj njegoviga svetiga življenja so ga zvolili za škofa mesta Sebaste v Armeniji. On je velike dolžnosti dobriga in zvestiga pastirja gospodoviga na tanko spolnoval, vedno skerbel za svoje in svojih ovčic zveličanje, in spreobernjenje ajdov. Ob njegovim času so neverniki hudo preganjali katoljsko cerkev, narhujši pa škofe, in druge duhovne, de bi verni opešali, ker bi bili brez pastirjov. 
Ob preganjanji je sveti Blaž zbežal v hribe, in se skril v pečine, kjer se je ojstro postil in stanovitno molil. Ob času lova zveri so ga sovražniki v gojzdu v berlogi našli, oblastniku od njega povedali, kteri je zapovedal ga perjeti in perpeljati. Lovci pridejo pred berlog, ga najdejo klečati in moliti, in mu ukažejo z njimi iti pred sodnika. »Moji otroci!« jim reče, »rad grem z vami, zakaj Gospod se je na me spolnil, me hoče darovanima imeti: ravno ob pravim času ste peršli, moj Gospod Jezus Kristus je z nami.« 
V Sebaste peljan po vsim potu nevernike uči Jezusovo vero, in več jih je spreobernil, de so v Jezusa verovali, ker je tudi svoje govorjenje s čudeži poterdoval, ki jih je Jezus po njem storil. V Sebaste perpeljan je bil v ječo zapert. Drugi dan ga je vikši perliznjeno pregovarjel Kristusovo vero zatajiti in malike moliti. Sveti Blaž mu serčno odgovori: »Vaši maliki so vragi, in kdor jih časti , bo v večni ogenj veržen.« Razkačen oblastnik zapove ga s palicami neusmiljeno tepsti, in otepeniga zopet v ječo zapreti. V drugič je bil sveti Blaž pred sodnika perpeljan, vprašan, naj si izvoli, ali malike moliti, ali pa martran in umorjen biti. Sveti škof pravi: »Spravi se s svojimi maliki, ki niso stvarniki nebes in zemlje. Žugaš mi scer terpljenje in smert, ali ravno to me bo v večno življenje perpeljalo.« 
Serdit sodnik zapove svetiga Blaža na kol pervezati in z železnimi glavniki meso po njegovim telesu raztergati. V strašnih martrah govori sodniku: »Neusmiljen! moj Gospod Jezus Kristus je z menoj, in močno me podpera. Če stanovitno preterpim, bom dobrote nebeškiga kraljestva dobil, ki jih je Jezus svojim obljubil.« Po tim so ga zaperli. 
V tretič zapove sodnik svetiga Blaža iz ječe perpeljati, in mu reče: Ali boš z lepo daroval malikam? »O hudobni!« odgovori sveti Blaž, »ves slep si, ker te nebeška luč ne razsvetluje; kdo ti bo malike molil, če praviga Boga spozna? ti ga ne poznaš, ko kamnite podobe moliš. Ne tresem se pred tvojim žuganjem, stori z mojim telesam, kar hočeš, duša ni v tvoji ampak v božji oblasti.« Zapovedal ga je še hudo martrati, pa on je v vsih martrah ostal, in je bil v serčni stanovitnosti umorjen. 
Nauk. 
Iz ponižnosti beži pred nevarno perložnostjo. 
Kadar je hudo preganjanje vstalo čez cerkev, sveti Blaž, pravijo, je zbežal, in se skril. Velik škof sveti Ciprijan, velik učenik sveti Anastazi, in drugi sveti so ravno tako delali, de bi sebe perhranili v svojiga bližniga prid. De sveti Blaž ni iz slabosti zbežal, je zadosti skazala njegova stanovitnost v martrah in v smerti. On je zbežal, ker iz ponižnosti ni sam sebi zaupal, akolih je iz serca hrepenil po izgledu Jezusa umreti. On je tedaj bežal prednevarnostjo greha, ne pa pred nevarnostjo velikiga terpljenja, ali hude smerti. Če pa, o kristjan! sveti Blaž sam sebi ni zaupal; če on, sveti škof se je bal zavolj svoje slabosti, zakaj ti upaš v sebe, in se ne bojiš nevarnosti greha, desiravno si poln hudih skušnjav; in ti žalostna skušnja pričuje, de ne boš obstal? 
Boj se nevarnosti greha, ako hočeš ohraniti svojo dušo. Močni stebri so v hudih perložnostih padali, in takih žalostnih razgledov je veliko; ti pa slab terst, ktiriga vsaka sapa omaja, si obetaš terdnost in stanovitnost. Praviš: Se bom skerbno varoval grešiti. To upanje je nastava hudičova, in boš v njo prišel. Ja! to upanje v zapeljivi, in radovoljni perložnosti brez greha obstati, ni iz Boga, temuč iz hudiča. Tvoja volja ni terdneji od Petrove, ampak slabji; tedaj ložej boš padel ko on. Peter je imel močno voljo, in ni perložnosti iz slabiga serca iskal, vender slabi so ga zmotili; ti boš ložej grešil, ker tvoja volja je slaba, in išeš perložnosti iz hudiga poželjenja. Tebi in vsim reče sveti Pavel: »Če misliš terdno stati v dobrim, varuj se pasti.« I. Kor. 10, 12. Ato ne ubogaš, boš nesrečen; boš enak hiši postavljeni na pesek, ktiro dereča voda hitro podere; tako te bo lahko zapeljiva skušnjava premagala. Če več prederzniga upanja imaš, hitreji in huji boš padel. 
Kristjan moj! premisli koljkšina je tvoja slabost, poželjenje do greha zapeljivo, zaderg in skušnjav brez števila; zakaj si hočeš več skušnjav in nevarnost nakopavati? Odgovoriš: Bog mi bo pomagal. Zastonj upaš v pomoč božjo, ker Bog je obljubil pomagati le ponižnim, ne pa prederznim. Od kod je tvoje upanje? si morebiti v nevarnosti zavolj božjiga imena? se vojskuješ za čast božjo, kakor svetniki in marterniki? Ne, temuč brez vse potrebe, in iz samiga hudiga poželjenja hodiš v nevarnost čez voljo božjo, ako lih ti skušnja pričuje, de ne obstojiš, vender upaš v božjo pomoč? Morebiti porečeš: Če sim ravno per slabih, nič hudiga ne delam. Glasno ti odgovorim: Lažeš! se golufaš! Prostovoljna skušnjava, in nedolžnost ne morete skupaj biti. Ker ti opravičuješ nevarne perložnosti, je znamnje, de ti dopadejo, zato ne vidiš skritiga strupa svojiga hudiga poželjenja; zato tvoja slepa vest izgovarja, kar tebi dopade; vse imenuješ nedolžno, ker ti nisi nedolžen. Beži tedaj pred nevarnostjo, de ne grešiš, in svoje duše ne pogubiš. Če nočeš ubogati, sam siliš v pogubljenje, ker je zapisano: kdor nevarnosti ljubi, bo v nevarnosti konc vzel. Sirah. 3, 27. 
Molitev. 
O Jezus učenik ponižnosti! spoznam pred teboj svoj napuh in svoje spačenost. Iz napuha v svojo moč upam, iz spačenosti perložnosti greha išem: v nevarnih perložnostih grešim, napuh se noče poniža-, ti, grehe izgovarja, in zopet moja slabost me napravlja ravno v te hude perložnosti hoditi, kjer sim tebe toljkokrat razžalil. Vse moje življenje je zato tako, ker tebe ne poslušam. Sveti Blaž, in drugi tvoji prijatli so bili stanovitni in ponižni, jest pak nestanoviten in prevzeten; oni so bili stanovitni, ker so bili ponižni; jest ponavljam grehe, ker ponižnosti ni v meni. Ni se čuditi, de grešim; čudno bi bilo, ako bi ne grešil. Pozno spoznam tvojo grešno zmoto, vender upam v tvojo milost, pa tudi obljubim zanaprej zlo varen biti. Ljubi Gospod! spreoberni s svojo gnado moje sprideno serce; navdaj me s straham pred greham, in pred vsako grešno nevarnostjo. Sveti Blaž! bodi ti moj pomočnik per Jezusu, de gnado zadobim, de opustim vse hude perložnosti in grehe, in de stanovitno služim Bogu. Amen. 
IV. dan svečana. 
Sveti Andrej Korzin, škof. 
Sveti Andrej je bil rojen v Florenci v letu 1301 na svetiga Andreja ap. dan od silno bogatih, in mogočnih starišov. Ti so ga prav skerbno učili, pa niso nič per njem opravili, ker se je spridil, hudobno živel, in tudi svoje dobre stariše zaničeval. Mati vsa objokana mu reče enkrat: Ti si res tisti volk, ktiriga sim v spanji vidila, preden si bil ti rojen. Andrej željno prosi mater mu vse povedati. Mati mu reče: V perkazni se je meni zdelo, de sim volka rodila; ta je šel v cerkev, in se je v nji v jagnje spreobernil. Mati je potlej svojiga sina Andreja prav lepo prosila svoje slabo življenje poboljšati, in sveto živeti, kakor je bil obljubil per svetim kerstu. Perstavila je tudi: Bogu in Mariji sim bila tebe v dar dala. Andrej v strahu in v solzah je poslušal svojo mater, se je ponižal pred njo, in obljubil zanaprej bolje živeti. 
Andrej ni celo noč zaspal, zgodaj je vstal, in šel v karmelitarsko cerkev molit; dolgo in goreče je molil; usmiljen Bog mu je dal serčno voljo v tistim kloštru ostati. On je ponižno prosil mnihe ga v klošter vzeti, in uslišan je bil. Kar kolj je prej njega gospodovalo, je serčno, ojstro in stanovitno pokoril; tako je križal svoje hudo poželjenje, in je postal vsim razgled vsiga dobriga. Mnihi so hvalili Boga za vse to; oblastniki njegovi so ga permorali mašnikov posvečenje prejeti: potlej so ga tudi postavili vižarja tistiga kloštra. Sveti Andrej je tako gospodoval, de je sam pervi delal, kar je drugim mniham zapovedal. Bog je dal njemu čudeže delati; skrivne in daljne reči v duhu viditi. Njegove svetosti je bila vsa dežela polna, zato je vsa duhovšina mesta Frizola njega za svojiga škofa zvolila. On se je prestašil, in se skril, pa Bog ga je razodel, in se je mogel ti veliki butari podvreči. Sveti Andrej, kadar je bil od Boga tako visoko povzdignjen, se je bolj poniževal, v pokori je zmiraj živel, vedno je molil, veliko skerbel za zveličanje vsih. V tih dobrih delih je mirno zaspal v Gospodu v letu 1373. 
Nauk. 
Od kod je spačenost per odrašenih? 
Sveti Andrej se je spačil v mladosti, pa potlej se je resnično poboljšal, in do smerti Bogu stanovitno služil. Velika nesreča je zapraviti nedoIžnost, pa še huji v hudobiji terdovratno živeti. Lahko se zapravi nedolžnost, pa ni lahko se spokoriti, zlasti če hude navade grešnika gospodujejo. Resnico govori prerok Jeremija: »Če zamore Etiopec svojo černo kožo v belo premeniti, tako bote tudi vi zamogli dobro storiti, po tem, ki ste se hudiga navadili.« Jer. 13, 23. Glej tedaj nevarnost neumneža, ktiri je svojo nedolžnost, ali pervo gnado zapravil. Natorna sramožljivost brani grešiti; strah božji berzda hudo poželjenje, pa če greh premaga, premaguje še, in huda navada terdo grešnika gospoduje. 
Ohrani tedaj nedolžnost, ali per svetim kerstu prejeto gnado. Blagor človeku! taužent krat blagor njemu, ako ni zapravil perve gnade. Dolžnost vsih je zvesto in stanovitno služiti Bogu, svojimu stvarniku: vender je veliko slabih, nezvestih, razujzdanih, ktiri žive ko sovražniki božji, in kakor de bi bili zvestobo hudiču obljubili. Res, redka je nedolžnost, redka pokora, le poželjenje gospoduje. Od kod je ta sploh spačenost. 
Pervi uržah spačenosti je slaba natora. Človek je s pervim greham hudo poželjenje poverbal; to pa je izvir vsiga hudiga. Sveti Jakop pravi: »Vsak je skušan, kader je od svojiga poželjenja vlečen in vabljen; poželjenje rodi greh, greh pa rodi smert, ali pogubljenje.« Jak. 1, 14, 15. — Vsaki je dolžen premagovati hudo poželjenje, ker vsakimu je rečeno: »Ne živi po svojim poželjenji, in odvračuj se od svoje volje.« Sirah. 18, 30. To je težko, ker hudo poželjenje sladko skuša, vender z gnado božjo je vse mogoče. Vsak naj prosi goreče, in stanovitno, de jo od Boga dobi. 
Drugi uržah te sploh spačenosti so stariši. Veliko mladih ljudi se ženi brez vse potrebne perprave. Oni so bili prej v vsim pohujšani, in vsiga hudiga polni; tudi potlej so lahko brez kristjanskiga duha. Kako bodo ti svoje otroke v božjim strahu redili, ktiriga sami nimajo? Njih otroci Boga malo spoznajo, ker skorej nikolj ne slišijo od njega govoriti: ali so neusmiljeno strahovani, ali jim je neumno pregledovano. Otroci sebi pušeni žive po svoji spačeni natori, in se ni čuditi, če odrašeni so hudobni. 
Tretji uržah te sploh spačenosti je pohujšanje. Porodniki so narbolj tiga krivi, ker svojim otrokam pregledujejo, kadar so prepirljivi, nepokojni, krivični. Porodniki pohujšajo otroke, kadar pred njimi imajo premalo sramožljivosti; kadar govore od gerdiga zaderžanja svojiga bližniga, ali puste govoriti; kadar otroke uče zaničevati druge ljudi; kadar se med seboj prepirajo; kadar jih v slabo družbo pušajo, ali dajejo služiti k slabim kristjanam. Otroci so tudi lahko pohujšani od drugih, ker vsi koti so polni gerdiga govorjenja, norosti, in grešniga djanja. Resnično je zdaj, kar je zdavnaj govoril prerok Osea: »Laž, kletev, tatvina, nečistost se je ko povodenj razlila po vsi zemlji.« Ose. 4, 2, 
Si ti še nedolžen? Blagor tebi! Premisli pa, če si v resnici nedolžen. Znamnja nedolžnosti so te: strah božji; dopadajenje nad Bogam, in nad vsim dobrim; sramožljivost pred božjimi očmi; goreča molitev; skerb za čast božjo; beg pred nevarno perložnostjo, pred malopridnimi, pred greham; pokoršina do Boga, do duhovnov, do starišov, do vsih oblastnikov; stanovitna volja v vsih rečeh Bogu dopasti. Če si tak, bodi stanoviten, in tebi bo dobro vekomaj. Bel, blagor človeku, ktiri nosi jarm od svoje mladosti. Posnemaj modriga od sebe rekočiga: »Dokler sim še mlad bil, prejden sim v zmote zabredel, sim modrosti s svojo molitevjo iskal. V tempeljnu sim za njo prosil, in je hočem do svoje smerti iskati.« Sirah. 51, 18, 19. Dokler si nedolžen, skerbi, de ob gnado ne prideš; če ne, greha se boš pervadiji, in ga težko odpravil. Res je: kar se mladenč navadi, od tiga, tudi star, težko odstopi. Prip. 22, 6. 
Si ti zapravil nedolžnost? O velika nesreča! težko se popravi, vender ne obupaj; težko je poboljšanje, pa Bogu je vse mogoče. De se poboljšaš, premišljuj smert, sodbo, večnost, terpljenje Jezusovo, zapovedi; opusti hude perložnosti; serčno se odpovej zapeljivim tovaršam; ne boj se sveta zaničevanja; ljubi samoto, moli rad, skerbno poslušaj besedo božjo, kliči v Jezusa, perporočuj se Mariji; ubogaj spovednika. Če si preveč upaš, premišljuj, kar v tebi strah obuduje: če se preveč bojiš, premišljuj, kar v tebi upanje obuduje: upanje in strah naj te v grob spremljujeta. Zmiraj imaj to pred očmi: Bog bo meni odpustil, če se spokorim, kakor je odpustil svetimu Andreju, ktiriga god dans obhajamo. 
Molitev. 
Oh! kdo bo meni dal studenc obilnih solz, de bi vedno obžaloval zgubljeno nedolžnost? Lepa in ravna pot, po kteri nedolžni hodijo v nebeško kraljestvo, je meni zagrajena. Hvala bodi usmiljenimu Bogu! on mi kaže drugo, po ktiri spokorniki hodijo. Ta pot je res ojstra, tesna, bodeča, pa druge ni za me. Naj bo ojstra, tesna, bodeča, vender je velika milost, de zamorem po nji v nebesa priti. Zakaj bi se bal terpljenja, ktiriga sim vreden in potreben? Jezus, nedolžen in svet, gre pred menoj s križam obložen, tudi jest pojdem za njim. On je umerl na križu, meni le zapove odmreti grehu: on je kri prelil, meni le solze zapove; on meni tudi pomaga, in če se spokorim, mi bo dal za plačilo nebeško kraljestvo. O ljubeznivi Jezus! ves čas svojiga življenja bom obžaloval svojo nehvaležno nepokoršino. Sveti Andrej, prosi Jezusa, de me v milost vzame, de ga po smerti prijazniga najdem. Amen. 
V. dan svečana. 
Sveta Agata, divica in marternica. 
Sveta Agata je častena po vsi katoljški cerkvi, ker se ni dala zmotiti ne od poželjenja, ne od strahu. Ona je bila rojena v Sicilji okolj 230 let po Jezusovim rojstvu. Ona je imela na svetu vsiga zadosti, kar zamore slabimu človeku dopasti, pa vse so je zavolj Jezusa zaničevala; v samoti je skerbno Bogu služila. Kuincijan neverni oblastnik v Sicilji je svojim služabnikam ukazal njo popasti, in perpeljati pred se. Sveta Agata, kadar je vidila, de jim uiti ne more, je pokleknila in iz serca tako molila: »O Gospod Jezus! ti vidiš moje serce, de hočem le tvoja biti; ohrani me pred nečistim človekam, in daj mi moč hudiča premagati.« Kadar je bila perpeljana pred oblastnika, jo je ukazal gnati v hišo hudobne ženske Afrodizje, de bi bila od nje, in od njenih nesramnih hčeri od Jezusa in od čistosti odvernjena: pa per nji niso mogli nič opraviti, ker Jezus je dobrotljivo uslišal njene vedne solzne molitve. 
Kuincijan je od hudobne Afrodizje izvedil, de je Agata stanovitna ko skala, de se ne da pregovoriti, in de zmiraj v Jezusa zdihuje. Oblastnik je ukazal sveto Agato pred se perpeljati, in ji je rekel: »Te ni sram, deklica imenitniga rodu, de se gerdo ponižaš, in služiš mertvimu Bogu?« Sveta Agata je odgovorila: »Jezus, ktiriga molim, je pravi Bog, in mene ni sram ga moliti; ti se pač gerdo ponižaš, ker moliš nesramne bogove.« Kuincijan jo ukaže v obraz udariti, in potlej v ječo vreči. Drugi dan je zapovedal njo pred-se perpeljati, in ker je bila zmiraj serčnejši, so jo neusmiljeni služabniki po prejeti zapovedi hudo martrali, pa sveta Agata je vse hude bolečine zaničevala. Oblastnik jo je zopet v ječo poslal, in zraven zapovedal ji nobene pomoči in nobeniga usmiljenja skazati, tudi nič živeža dati, de bi od vsiga hudiga umerla. Ob polnoči se je nji perkazal sveti Peter apostel, jo potroštal, in ozdravil. Vse je bilo svetlo po ječi; varhi so se prestrašili, in zbežali. Oni so oblastniku vse pravili, kaj de se je zgodilo, pa on je v svoji neveri ostal. 
Čez štiri dni jo je oblastnik ukazal zopet neusmiljeno martrati, pa je ni premogel; nazaj v ječo jo je poslal. Sveta Agata ni nič marala za vse hude bolečine, temuč le zdihovala po nebeškim kraljestvu; in molila je iz serca tako: »O Bog! moj stvarnik in Gospod! ti si me ohranil čista, si mi dal moč vse bolečine premagati, in si iz mojiga serca izgnal vso posvetno ljubezen; vsemi mojo dušo, de iz tiga revniga sveta gre vživat tvojo večno milost. Kadar je od molila, je zaspala v Gospodu.« 
Nauk. 
Iz njeniga življenja. 
Neverni oblastnik Kuincijan je vedil, de bogaboječnost lahko v nevarni družbi omaga zato je poslal sveto Agato v hišo hudobne Afrodizije, kjer je mogla štiri tedne biti. Tudi ti veš, si velikokrat slišal, ali bral, de v slabi drušni lahko grešiš; zakaj pa si rad per slabih? Ti veš, de ti nimajo nič praviga keršanstva; od njih ne slišiš nič dobriga, temuč veliko slabiga. Ker ti ljubiš slabe, boš hitro, ali si že, njim enak. Kdor je per slabih, nezačutno hudo na-se jemlje: in se hudobije navzame. Tedaj beži pred hudobnimi, de se njih zaderžanja ne naučiš, in perložnosti ne najdeš svojo dušo pohujšati. Prip. 22, 25. 
Sveta Agata je v razujzdani družbi nedolžna ostala, ker ji je Bog sosebno pomagal. Premisli, de je bila prej rada v samoti, in le s silo je bila gnana v hudobno drušino; zraven pa je tudi s solzami prosila, de bi bila od Boga obvarovana. Bog je njo uslišal in ji pomagal, kakor je prej ohranil čisto Suzano, nedolžniga Jožefa, in druge brumne, ktirim se je skušnjava čez njih voljo naklučila. Kdo pa tebe goni med slabe? sam rad greš, in hodiš. Sveta Agata bi bila raji v grobu, ko med slabimi; ti pak ne moreš obstati, in živeti brez njih; pa ravno to tebe obsodi. Ti imaš scer dosti izgovorov, pa praznih, kakor tvoja lastna vest tebi pričuje. Pred sodbo božjo boš resnično, pa prepozno spoznal: hudobija mojiga serca me je oslepila. 
Afrodizija in njene nesramne hčere, med ktirim je sveta Agata nehaj časa permorana ostala, pomenijo tiste hudobne, ktiri prav radi sebe s ptujimi grehi za majhen dobičik oblože. Ti so na mesti hudiča, opravljajo njegovo hudo službo, so nevarniši in hudobniši od njega. Hudič ni dolžen nobeniga ljubiti; mi imamo sveto zapoved eden drugiga ljubiti; zato je napeljevavic v hudo hudobniši od nevošljiviga hudiča. Kdor meni, de je preveč rečeno, naj posluša besede svetiga Pavla rečene enakimu zapeljivcu: »O poln vsih zvijač, in vse hudobe, sin hudičovi, sovražnik vse pravice, ne jenjaš prave poti Gospodove prevračati.« Djan. ap. 13, 10. Vse to bije na tiste, ktiri druge v greh nagovarjajo bližnimu poročila, pisma vedoč donašajo, skrivne nastave pledejo, de duše love v pogubljenje, de bi nesramnim stregli. Lih od njih tudi Jeremija govori: »Med mojim ljudstvam so se najdili hudobniki, ktiri ko ptičarji zalezujejo, podtikajo zaderge in nastave, de bi lovili ljudi.« Jer. 5, 26. Boljši bi bilo tim, de bi ne bili rojeni. 
Oblastnik Kuincijan je sveti Agati rekel: »Te ni sram, ti imenitna deklica, se ponižati, in moliti mertviga Boga?« Ona pa ni nič marala zato zasramovanje, le Jezusa je povikševala. Ti pomisli, ali posnemaš hudobniga Kuincijana, ali stanovitno Agato. Morebiti zaničuješ tiste, ktiri hodijo za Jezusam; tedaj zaničuješ, kar Jezus zapoveduje, kar on ljubi, kar on ima v časti. Kakšne vere si? Odgovoriš: katoljške. Ne more res biti, če zaničuješ kristjane zavolj keršanskiga življenja. Če pa ti, o kristjan! si zaničevan zavolj dobrih del, ne maraj za smerjanje, in za garde imena, ki jih drugi tebi dajejo, ampak zaničuj serčno zaničevanje hudih, in ne odstopi od dobriga. Kristus pravi: »Ne bojte se tistih, kteri telo umore, duše pa ne morejo umoriti, temuč bojte se Boga, ktiri zamore dušo in telo pogubiti.« Mat. 10, 28. Kako bi zamogel ti preliti kri za vero, če zavolj besedi od dobriga odstopiš? Sramuj se hudiga, ne dobriga, in bodi vesel, če zavolj pravice preganjanje terpiš. Sveti Peter uči: »Ako terpiš ko kristjan, ne sramuj se; ampak časti Boga zato.« I. Petr. 4, 16. Oblastnik je bil nad sveto Agato neizrečeno razserden, in jo je ukazal strašno martrati. Prej jo je gerdo ljubil, potlej jo je neusmiljeno sovražil. Ne čudi se nad tim; zakaj hudobni so krivični, naj ljubijo, ali sovražijo. Velikokrat se nečista ljubezen premenuje v hudo sovraštvo. Marsktiri bi hotel končati človeka, zavolj ktiriga je prej svojo dušo hudiču slepo prodal. Ko bi bila pa tudi ta nesramna ljubezen stanovitna, kaj to pomaga? Ne le nič ne pomaga, temuč je duši nevarniši. Smert jo bo razderla, in Bog jo bo vekomaj pokoril. Tedaj, ljubi Boga, njega se boj, njemu služi in on te ne bo nikdar zapustil. Premisli: Če je Bog zoper tebe, kdo ti zamore pomagati? Če je Bog s teboj, kdo ti zamore škodvati ? 
Molitev. 
O Jezus! ti kralj nebes in zemlje si se zavolj mene neizrečeno ponižal, želim tudi jest se ponižati zavolj tebe. Vsa moja skerb bo za naprej le po tebi živeti. Ti si ljubil, in ljubiš me bolj ko dobra mati svojiga ediniga otroka: tudi jest želim čez vse tebe ljubiti. O de bi jest z močno ljubeznijo s teboj združen bil! želim in se hočem le tebe deržati; zato prosim: daj meni svojo mogočno gnado, kakoršno si dal svoji zvesti služabnici sveti Agati, de premagujem zapeljivo moč svojiga hudiga poželjenja, in vidnih sovražnikov; de se serčno ustavljam vsim zapeljivim prijatlam, in vsim zalezovavcam; de me nepremakne ne zapeljivost, ne strah, ne sila, ne nič. Daj meni brez madeža živeti na tim zapeljivim svetu, de pridem v tvoje kraljestvo. Amen. 
VI. dan svečana. 
Sveta Ratija, divica in marternica. 
Sveta Ratija, ali Dorotea, iz mesta Cezareje v Kapadocji je služila Bogu v vsi čistosti in ponižnosti. Zaprici neverni oblastnik v Kapadocji jo je pred se poklical in ji rekel: Poklical sim te, de te srečno sturim, ako hočeš naše bogove moliti. Ratija mu odgovori: »kralj nebes in zemlje mi to prepove.« Oblastnik ji reče: »Ratija povem ti, ako terdovratna ostaneš, te bom dal neusmiljeno martrati.« Odgovori mu: »martre, ki mi jih žugaš, bodo minule, peklenske pa nikolj; ako hočem večnimi oditi, morem tukaj časne terpeti. Spomnim se, de nam je Gospod rekel: Ne bojte se lih, ki vam telo umore, ampak bojte se tiga, ki vam zamore dušo in telo v večni ogenj vreči. Ravno zato daruj malikam, ji pravi sodnik, de ti ne bodo sovražni, in vergli tvojo dušo in telo v večni ogenj.« Ratija pa mu reče: »Verjemi nikakor se ne vdam darovati zaverženim duhovam, ki so v svojim življenji prebivali v trohljivim telesu, in ker niso spoznali praviga živiga Boga, stvarnika nebes in zemlje, so tako gerdo živeli, de more nas sram biti od njih življenja govoriti, in so umerli kot neumna živina. Vedi, de duše tih, kterih podobe tukaj po božje častite v večnim ognju gore, kamor bodo tudi vsi verženi, ki nočjo svojiga stvarnika spoznati in malike časte.« Sodnik ves razdražen zapove jo hudo martrati, ali ona vesela svojiga terpljenja, hlapcam reče: »Nikar ne mudite me martrati, de prej k svojimu ženimu pridem, zavolj kteriga želim vse martre in smert preterpeti.« Zaprici jo popraša, kdo je ta, ki ga tako silno želiš? Odgovori mu: »Jezus Kristus, sin božji, kteri je po svoji božji natori povsod, po človeški natori pa je šel v nebesa, kjer sedi na desnici večniga Očeta. Že enkrat ji sodnik ukaže darovati malikam, pa zastonj.« Zapove je posaditi v kotel poln oreljiga olja, pa sveti divici ni nič škodovalo, še lepši je bila potlej ko pred. Ukaže jo zapreti v ječo, kjer devet dni ni ne jedla ne pila. 
Deseti dan jo da pred se perpeljati, in jo sili Apolo, velikiga malika moliti. Ona pa mu odgovori: »Jest molim praviga Boga in ne malika. Na to je sodnik zapovedal, jo za noge obesiti, s šibami neusmiljeno pretepati, z lučji žgati, z železnimi glavniki po vsim životu raztergati, in potlej v ječo zapreti. Vse zapovedano se je zgodilo, in sveta Ratija na pol mertva je bila v ječo veržena, pa drugi dan zopet zdrava in vesela. Čudil se je oblastnik čez očitno moč božjo, ogovori jo zopet, de bi se vdala. Sveta Ratija je imela še dve sestri, Krista in Kalista, ktere ste iz strahu pred žugano smertjo malike molile. Te pokliče oblastnik, in jim reče: »Vzamite s seboj svojo neumno sestro Ratijo, in pregovorite jo ubogati, de ne umerje.« One ste si prav veliko perzadevale jo pregovoriti, pa zastonj: sveta Ratija ni bila le stanovitno v veri, temuč je tudi skerbela svoje sestre spreoberniti. Ona je toljkanj ljubeznivo jima govorila od zapeljiviga sveta, od pravične sodbe božje, od Bogu dolžne zvestobe, od ljubezni Jezusove do naših duš, in od drugih vernih resnic, de ste žalostne svojo veliko pregreho spoznale; šle ste pred oblastnika, in pred njim ste svoj greh spoznale; rekle ste mu tudi: »Rade bi umerle za Jezusa.« Oblastnik jih je berš obsodil v smert: »serčno ste umerle, in zadobile odpušanje prejšne nezvestobe.« 
Lahko se ve, koljkanj je bil oblastnik, Zaprici razserden in razkačen nad sveto Ratijo, ktero je zapeljivko mislil: jo ukazal po vsim životu hudo martrati, pa ona je bila v hudih bolečinah vesela, ker je svoje sestre iz pogube rešila, in ker je upala kmalo za njima v nebesa iti. Sodnik vidijoč, de per nji nič ne opravi, jo je k smerti obsodil. Sveta Ratija je šla vsa vesela na sodiše, in ondi so ji glavo odsekali. Njena žlahtna smert je bila okoli 300 let po Jezusovim rojstvu. 
Nauk. 
Iz njeniga življenja. 
Krista in Kalista, sestre svete Ratije, ste od vere odpadle zato, ker ste bile mehkiga življenja. Mehko življenje se ne pravi v požrešnosti, v nečistosti, v hudobijah živeti, ampak preveč skerbeti za snašnost svojiga telesa, po dopadljivosti sveta živeti, in kaj takiga. Napuh, lenoba, lastna ljubezen, strah pred svetam, je v mehkih kristjanih, in zato se njih duša v veliki nevarnosti znajde. Kristjani mehkiga življenja so posvetni, se boje zaničevanja, so hvale željni, so perliznjeni; ravno zato so brez moči, nestanovitni, in se perpravljajo v velike pregrehe pasti. Veliko je mehkih kristjanov, pa ne spoznajo svoje velike slabosti, štejejo se nedolžne, pa bodo ob pervi veliki skušnjavi strašno padli. Zakaj? Zato, pravi Kristus, ker nimajo korenine, ljubezni do Boga. Luk. 8, 13. Kristjan! imaj korenino vere, ponižnosti, ljubezni; tako boš stanovitno Bogu služil; ne iši svetu dopasti svoje grešno telo imaj terdo ko hudobniga služabnika, in skušnjave ne bodo per tebi nič premogle. 
Krista in Kalista niste le doma svoje nezvestobe natihama obžalovale, ampak tudi pred oblastnikam. To je bilo potrebno; prej ste malike očitno molile, potrebno je tedaj bilo zavolj daniga pohujšanja očitno spoznati in moliti Jezusa. Ljubi grešnik! če ti pred samim Bogam grešiš, hudo je to, vender je tebi zadosti natihama obžalovati, se pokoriti, se spovedati; če si pa očitno grešil, se moreš tudi očitno pokoriti, ker si svoje brate pohujšal; moreš svojo hudobijo očitno spoznati, se poniževati, in pokoriti. Če svojo pokoro, svoje poboljšanje skrivaš; če se pred svetam po navadi mehkih kristjanov obnašaš; če se zavolj zaničevanja jeziš, ali zapovedanih dobrih del sramuješ, le verjemi, nisi spreobernjen po volji božji. Sveti Peter, sveti Pavel, sveta Marija Magdalena, sveta Marjeta od Kortone, in drugi spreobernjeni, so očitno popravili, kar so napčniga očitno delali; ti ravno tako delaj, če hočeš zveličan biti. 
Oblastnik Zaprici je Kristo, in Kalisto imel za modre, sveto Ratijo pa za neumno. Nad tim se ni čuditi, ker je bil malikovavic; nad kristjani bi se bilo čuditi, če bi tako sodili. Neverniki so molili malike; so le za svet skerbeli, ker od prihodniga življenja so malo, ali nič vedili. Zavolj tih zmot se niso nikolj zamogli prečuditi, de kristjani zaničujejo počutno veselje in tudi svoje življenje iz upanja prihodnih dobrot. Kristjan moj! slaba natora tebe ravno v to zmoto napeljuje, de bi ti za časno srečo več skerbel, ko za večno. Premišljuj skerbno nauke Jezusove: Blagor ubogim v duhu! Blagor žalostnim! Blagor preganjanim zavolj pravice! Ti in drugi sveti nauki ti bodo dajali modrost, in ta ti bo ubranila poslušati, kar tvojo dušo zapeljuje; ne boš poslušal ne svojiga hudiga poželjenja, ne slabih prijatlov, ne drugih zapeljivcov, ampak le Boga. 
Sveta Ratija je zlo skerbela za spreobernenje svojih sester, in je bila neizrečeno vesela, kadar jih je Jezusu perdobila. Tudi ti skerbi za poboljšanje, in zveličanje grešnikov. To je narprijetniši delo Bogu, in on ti bo obilno povernil. Sveti Jakop pričuje: »Bratje moji! ako bo kdo od resnice zašel, in ga bo kdo nazaj vernil, bo njegovo dušo od (večne) smerti rešil, in pokrije veliko število grehov.« Jak. 5, 20. Za zveličanje bližniga skerbeti ni le perporočeno, temuč tudi zapovedano, kakor moder Sirah govori: »Bog je vsakimu zapovedal za bližniga skerbeti.« Sir. 17, 12. Kdor pravi: Kaj je meni mar: naj delajo, kar hočejo, je brat neusmiljeniga Kajna, ktiri je Bogu odgovoril: »Kaj sim jest varih svojiga brata?« Če si ti svojiga bližniga pohujšal, toljko bolj te zaveže ta zapoved, in si moreš vse perzadevati, od tebe zapeljane duše na pravo pot perpraviti; brez tiga ne bo za te zveličanja. 
Molitev. 
O Jezus! če premislim svojo grešno nezvestobo in nestanovitnost v tvoji službi, morem trepetati; spoznam svojo pregreho, pa tudi spoznam, de je moje mehko življenje, moja lastna mesena ljubezen, in kar izvira iz hudiga poželjenja, mene nestanovitniga, in nezvestiga delalo. Nobene stanovitnosti v tvoji službi ni bilo per meni, ker sim hotel dvema gospodama služiti; tebi sim služil le kadar ljudje niso meni branili, kadar sim lahko zamogel brez zaničevanja slabih, in brez vojskovanja zoper hudo poželjenje; če so me pa zaničevali, če so me nagovorjali, če je dobičik, ali veselje, ali kaj druziga meni branilo, sim vse tvoje zapovedi in nauke hitro pozabil. Odpusti mi, o Gospod! to grešno nezvestobo, za naprej hočem le tebi stanovitno služiti; ako bi ves svet meni obraniti hotel. Tudi si bom perzadeval druge, zlasti od mene pohujšane, na pravo pot perpraviti. Dokler starim, le za tvojo čast hočem skerbeti in le tvoje hvale iskati, de tebe v družbi svete Ratije, in vsih svetih vekomaj hvalim. Amen. VII. dan svečana. 
S. Adauk, in veliko marternikov. 
Sveti Adauk je bil moder in pravičen mož, pa tudi dober kristjan. Ta je bil v več imenitnih službah; potlej je bil postavljen od cesarja Maksimina vladnik, ali vižar mesta Antandara v Frigji. Sveti Adauk je bil zlo vesel, kadar je našel vse prebivavce mesta Altandara bogaboječe kristjane. Cesar Maksimin je le potlej izvedil, de niso le meščanje, ampak tudi od njega postavljen oblastnik Adauk kristjani: ves razserden je bil zavolj tiga, in poslal je tje poglavarja z veliko vojsko, de bi jih vse permoral malike moliti. Sveti Adauk je dajal serčnost drugim, raji umreti, kakor vero zapustiti. Vsi so stanovitni ostali, desiravno si je od cesarja tje poslani soldaški poglavar zlo perzadeval jih od vere odverniti. Kadar je vidil, de z njimi nič ne opravi, je storil po zapovedi neusmiljeniga cesarja, je mesto od vsih strani zažegal, in vsi so v ognji konc vzeli. Tako piše cerkveni pisar Euzebi iz Cezareje. Nauk. 
Po veri živeti, svet zaničevati, za nebeško kraljestvo skerbeti. 
Srečna hiša, mesto, dežela, kjer je je katoljška vera, pa sosebno, če življenje je po nji. Hiša, mesto, dežela, kjer bi vsi po sveti veri živeli, bi bila podoba nebeškiga kraljestva. Ako bi vsi kristjani ljubili Boga čez vse, bližniga kakor sebe zavolj Boga, kako srečni bi bili! Vsi bi molili in hvalili vsigamogočniga Boga, vsi bi bili usmiljeni in pravični z bližnim, ne bilo bi ne krivice, ne golufije, ne jeze, ne sile, ne strahu, in druziga hudiga; vsi bi bili dobri, resnični, tihi, usmiljeni, in združeni med seboj z zavezo svete ljubezni v Jezusu Kristusu. Vse keršanske dežele bi bile srečne, ako bi vsi kristjani po prejeti sveti veri živeli. Sveta vera, ktera je od Boga razodeta, de večno srečo zadobimo, je tudi tukaj neizrečeno dobrotljiva; in zemlja, zopet rečem, bi bila podoba nebeškiga kraljestva. 
Ako bi bila na svetu kakskna rodovitna, zdrava, kratkočasno dežela, kjer bi bilo v miru in obilnosti vsiga dobriga uživati; pa nikolj od nobene bolezni nič slišati, tudi od nobene druge nadloge ne, ta dežela bi bila od kraja do kraja sveta sloveča, ino srečna imenovana; vsi bi rekli: blagor njenim prebivavcam in vsi bi hiteli od vsih krajov v njo. Take srečne dežele ni na svetu, ampak le v nebesih je mesto vsiga dobriga; le tje moremo hiteti, de bi vse dobrote vživali, in bomo prišli, ako po sveti veri živimo. 
Svet je dolina nadlog in križov; tukaj smo mi jetniki, de plačujemo dolg greha in si z gnado božjo nebesa služimo. Našim dušam bi ne bilo dobro, ako bi tukaj imeli vse po svoji volji. Tukaj smo gostači, in popotniki, obdani od nadlog, de hrepenimo po obljubljeni deželi, po nebeškim kraljestvu, Sveti Pavel pravi: »Nimamo tukaj obstoječiga mesta, temuč prihodniga išemo.« Hebr. 13, 14. Tukaj smo od hišniga gospodarja najeti, de v vinogradu katoljške cerkve pridno delamo, vročino in težo nosimo, in na večer bomo prejeli plačilo: to je, kadar bomo od smerti preneseni v večnost. 
Zakaj pa na zemlji je toljkajn križov in nadlog? Nadloge so scer zavolj grehov, pa tudi, de nismo na svet navezani, de odtergujemo serce od vidnih stvari, in ne pozabimo nebeškiga kraljestva. Če premislimo, de vsako uro zamoremo iz tiga sveta poklicani biti, in de smo tukaj v vednih nadlogah, ne moremo ljubiti sveta, temuč bomo skerbeli z dobrimi delmi nebeško kraljestvo zaslužiti. Ako prav premislimo nepokojni svet, morejo biti ko hišni gospodar ob dereči povodenji; eno uro ni brez skerbi, in nobeniga dopadajenja nima do nje. Ravno taki bi mogli biti mi: ker pa nismo, nam Bog iz usmiljenja pošilja nadloge, de sveta dobrot ne vživamo po svoji strupeni volji. Pokoršina, in poterpežljivost nam je potrebna, ker vsim je rečeno: »Morete z velikimi nadlogami v nebeško kraljestvo priti.« Djan. Ap. 14, 21. 
Kdor hoče srečo, mir, veselje brez vsiga strahu, in premenjenja vekomaj vživati, naj zdaj nevtrudno za nebeško kraljestvo terpi, ker le tam gori so vse te dobrote. Veliko ljudi si tukaj zlo perzadeva, de lože živi, pa maloktiri se resnično trudi za nebeško kraljestvo; potlej ob vse pride: svet more zapustiti, in ne pride v nebesa, ker ni živel po zapovedih. O kristjan! neprenehama premišljuj nebeško kraljestvo, kjer pravični se bodo od božje svetlobe svetili, od božje ljubezni bodo napolnjeni, in vedno Boga hvalili. Živi tedaj po sveti veri, spolnuj vse zapovedi, hodi po voski poti, de srečno prideš v Gospodovo čast. Premisli besede preroka Davida: »Ta pride na goro Gospodovo, ktiri nedolžno živi, in pravično dela.« Ps. 14, 1, 2. 
Molitev. 
O Jezus! vem, ako bi mi tukaj po tvojih naukih živeli, bi bilo nam neizrečeno dobro; mi bi imeli veliko ljubezen do tebe, in ti veliko dopadajenje nad nami: vsi bi bili eden drugimu dobri, ko sveta družina pod oblastjo narboljiga očeta, in potlej bi bili vsi v tvoje kraljestvo preneseni. Ker pa taki nismo, nas ti usmiljeno terpinčuješ, de bi tebe iskali, in duše ne pogubili. Usmiljeni Gospod! perzanesi meni nevrednimu grešniku; grešil sim zoper tebe, ker sim ljubil svet, in zaničeval nebesa; gerdo, kratko, počutno veselje sim višej cenil, ko večno meni obljubljeno čast. O sveti marterniki! sprosite mi razsvetljeno modrost svet zaničevati, in za nebesa skerbeti, de kadar bo moja duša od sveta odločena, pridem v vašo veselo družbo hvaliti Boga vekomaj. Amen. 
VIII. dan svečana. 
Ss. Filea škof, in Filorom marternika. 
Sveti Filea in Filorom sta bila silno bogata, vender sta rada umerla za vero; sta raji umerla nedolžna, ko dolgo živela v grehu. Sveti Filea je imel veliko službo v mestu Aleksandriji, kjer je sodnik bil. Prej je v egiptovskim mestu Tmuis, kjer je bil rojen, veliko službo opravljal. On je bil rojen in zrejen v nejeverstvo; že perletniga je Bog s svojo gnado spreobernil. V neveri je bil scer moder in pravičen, pa ta natorna modrost in pravica brez svete vere k zveličanju ne perpelja. Po spreobernjenji je on po vsih zapovedih natanko živel; zato je bil za škofa izvoljen. V katoljški cerkvi visoko postavljen, je svetil vsim z bogaboječim življenjam, in s čistim naukam; neizrečeno je skerbel vse verne v sveti veri uterjevati, de bi bili perpravljeni za vero serčno umreti. Ob njegovim času je bil cesarski oblastnik vsiga Egipta Kulcijan, terd in neusmiljen mož, zlasti zoper kristjane. Kulcijan je v začetku s Fileam prijazno ravnal: karkolj zamore posvetna modrost učiti, vsiga se je on poslužil, de bi ga od vere odvernil, pa vse zastonj. Oblastnik mu na zadnje reče: »Glej, o Filea!« kako prijazno delam s teboj; ubogaj me tedaj, in moli malike. Filea mu odgovori: »Zahvalim te za to dobroto, pa še to te prosim, de me sodiš po prejeti oblasti, ker želim za resnico umreti. Oblastnik se je čudil, de sveti Filea umreti želi. 
Sveti Filea je bil silno bogat in perljuden, zavolj tiga je imel tudi zmed nevernikov dosti prijatlov. Ti so skerbeli svetiga Filea oteti, in zato so rekli sodniku: »Filea je že un dan malike molil.« Sveti Filea je vsako laž sovražil, in je berž glasno odgovoril: »Ni res, nikolj nisim te hudobije storil.« Veliki in majhni so skerbeli njega rešiti; tudi kleče so ga prosili sodnika ubogati, in živeti, pa on je stanoviten ostal. Zraven je bil Filorom dober kristjan; ta jih je svaril, rekoč: »Zakaj ste mu toljkajn nadležni, in si tolikajn perzadevate ga Bogu nezvestiga storiti?« Takrat neverniki zraven stoječi so serdito zavpili: »Filea in Filorom, oba sta smerti vredna!« Tako je bilo: oba sta bila od sodnika obsojena. Neverniki so spremili te dva marternika na sodiše. Filea je imel eniga brata zraven; ta je šel k sodniku, in mu rekel: »Moj brat Filea prosi za odlog.« Sodnik ga berž pokliče, in vpraša: »Res, prosiš za odlog?« Filea mu odgovori: »Tiga nisim nikolj prosil; ne poslušaj mojiga neumniga brata: jest sim tebi hvaležen, de si me obsodil, ker s smertjo bom šel k svojimu Jezusu.« On hiti nazaj na sodiše, pa pred smertjo je vsim pričejočim kristjanam ognjeno govoril, in jih nagovarjal v sveti veri stanovitni ostati. Obema ste bile glave odsekane, in nju čiste duše ste šle v kraljestvo božje vživat in hvalit Boga vekomaj. To se je godilo pod nevernim cesarjam Dioklecijanam. 
Nauk. 
Ne legati, resnico govoriti; pa tudi v potrebi resnico perkrivati. 
Sveti Filea in Filorom marternika učita serčnost in resnico; raji sta umerla, ko resnico zapustiti. Ktiri plajš po vetru obračajo, in so, kakoršine jih ljudje hočejo, ne pridejo v nebeško kraljestvo. Te mehkoserčne Izaija svari, rekoč: »Kdo si ti, de se umerjočiga človeka bojiš, vsigamogočniga Stvarnika pa pozabiš?« Iza. 51, 12, 13. Jezus učenik tako govori: »Kdor bo mene pred ljudmi zatajil, tiga bom tudi jest zatajil pred svojim Očetam.« Mat. 10, 55. 
Sveti Filea daje tudi drugi nauk: »Nikdar govoriti lažnjivo.« On bi se bil rešil od smerti z eno samo lažnivo besedo, pa ni hotel, ker je vedil, de nikolj ni perpušeno legati; raji je umerl, ko lažnivo govoril. Kristjan! vsemi nauk, de nikolj ne govoriš čez spoznano resnico. Govoriti drugači, kakor se misli, ni nikdar perpušeno. Kdor se zmoti, le v mislih golufa, se zareče, ni lažnik, ampak tisti, ktiri drugači govori, kakor misli. Kdor govori drugači, kakor misli, je lažnik, greši, in nima izgovora, ker laž ni nikolj perpušena. Bog tako govori po Mojzesu: »Od resnice ne odstopi: varuj se laže.« II. buk. 23, 6, 7. Salomon pravi: »Lažnive usta umore dušo.« Modr. 1, 11. David pričuje: »Gospod sovraže vse lažnike.« Ps. 5, 7. Laž je vselej greh, vender ni vselej smertni greh. Laž je majhen greh, kadar je v majhnih rečeh, in brez krivice. Laž je smertni greh, kadar je v velikih rečeh, ali napravi veliko jezo, krivico, hudo obdolženje, in kaj takiga, Laž je tudi smertni greh, kadar je velika dolžnost resnico govoriti. 
Porečeš: Jest Iažem le v sili, kadar ne morem drugači svojimu bližnimu pomagati, kadar ne morem drugači odverniti jeze , prepira, krivice. Čudna brumnost je tvoja; ker pomagaš bližnimu z greham, in meniš dobro delati. Vedi, de Bog čista resnica ti prepove legati; če tedaj ne moreš bližnimu drugači pomagati, tudi z lažmi ne smeš. Prijatli svetiga Filea so ravno tako mislili, in so hotli njemu z lažnivim govorjenjam pomagati: pa on tiga ni perpustil: premisli, de uni so bili neverniki, in ti si kristjan. Nobena reč ne more zgovarjati lažnive besede, ne druziga hudiga. Sveti Pavel pravi: »Ni perpušeno hudiga storiti (ali govoriti,) de bi iz tiga dobro prišlo.« Riml. 3, 8. 
Vprašaš, sim pa dolžan vselej resnico povedati? Legati nikolj ne smeš, pa tudi ni vselej prav razodeti resnico. Hudobnih rad govori lažnivo, norec pa ima serce na jeziku, in misli počiti, če vsiga ne pravi. De se laža varuješ, in si moder v razodevanji resnice poslušaj. 
Hudič je pervi lažnik. On je naše perve! stariše z lažnivim govorjenjam zmotil, rekoč: »Ne bote umerli, vi bote ko bogovi, in vedili dobro in hudo, ako jeste od sadu.« I. Mojz. 3, 4, 3. Kdor laže, posnema hudiča. Tako govori sveti Bazili: »Hudič je pervi lažnik, in on je učil druge lažnivo govoriti.« Premisli, o lažnik! kakšniga učenika imaš. Ananija s svojo ženo Safiro je njivo prodal in si uderžal nekoljko cene od nje z vedežam svoje žene: le en del je pernesel apostelnam. Sveti Peter je rekel: »Ananija, zakaj je Satan tvoje serce zmotil, de si svetimu Duhu lagal.« Ananija je padel in umerl. Čez tri ure je Safira prišla, ravno tako lagala, in umerla. Velik strah je obšel vse. Djan. Ap. 5, 1, 11. Premisli, de Ananija in Safira, desiravno sta hotla iz hinavšine druge dobrotljive verne posnemati, vender ni sta s svojimi lažmi nobenimu krivice storila; legala sta rekoč: »Za toljko sva njivo prodala,« kar ni bilo res. Varuj se tedaj laža, ako ravno brez krivice lažnivo govoriš, nisi nedolžen per Bogu. 
Doeg Idumejic je nevošljivimu Savlu pravil, de je Ahimeleh ofrovavic Davidu pomagal. Savel kralj je sovražil Davida in ga želil umoriti: zato se je nad nedolžnim Ahimeleham razserdil, in njega in njegove pomoril. I. Kralj. 22, 9—19. Doeg je resnico iz hudiga serca neusmiljenimu Savlu govoril, in je silno hudo napravil. Varuj se odkriti, kar se ne sme: molči, kadar je resnica škodljiva, pa tudi se ne boj govoriti, kadar je resnica potrebna. 
Samuel prerok je prejel zapoved od Boga izvoliti Davida za kralja namesti nepokorniga Savla. Samuel je odgovoril: Kako pojdem? Savel bo izvedil, in mene umoril. Gospod mu reče: Vsemi tele s seboj, in ljudem reci: Gospodu darovat sim prišel. I. buk kralj. 16, 1, 2. Samuel je storil in govoril tako: »Davida je na skrivnim pomazal, Savla ni razžalil, in ljudem je resnico govoril.« To te uči resnico modro perkrivati, ne z lažmi, ampak z resničnim zgovoram; de poveš, kar je res, in perkrivaš, kar je nevarno govoriti. Nepotrebno radovednim zamoreš mnogo odgovorjati, kakor: Ne grem deleč — Imam opravilo. — Ljudje velikokrat govore lažnjivo. Tako ali drugač govori, če ni povedati; kam greš; kakšno opravilo imaš; kaj veš zoper bližniga. 
Ako hočeš lože po prejetih naukih živeti, bodi moder; priden, zvest, serčen in ponižen. Modrost vse uči, kaj, koljko, komu, kedaj, zakaj govoriti, ali molčati. Pridnost v tvojih dolžnostih te obvaruje z lažmi svojo lenobo, zamudo, ali opušanje izgovorjati. Zvest bodi in pravičen, ker krivica in laž ste rade skupaj. Serčnost imaj, de se ne bojiš resnice govoriti. Ponižen bodi, in boš raji v potrebi svojo slabost spoznal, ko z lažmi sebe delal pravičniga. Boj se Boga, resnico ljubi in boš lahko po tih naukih živel. 
Molitev. 
O Bog, večna resnica! ti sovražiš vsako laž, jest pak sim velikokrat lažnivo govoril. Kako bom obstal pred tvojo resnično sodbo? Laže brez škode in krivice sim zaničeval; velike sim pomanjševal, rekoč: To je majhna reč, majhen greh. Velikokrat sim resnico govoril iz hudiga serca, čez ljubezen. Tedaj je bilo moje lažnivo in resnično govorjenje zoper tebe. O Gospod! daj mi svojiga svetiga Duha, duha resnice in modrosti, de bodo tudi moje besede resnične, in modre. Sveti Filea in Filorom, ki sta ljubila resnico, sprosita mi duha resnice, de se z besedo ne pregrešim. Amen. 
IX. dan svečana. 
Sveta Polona, divica in marternica. 
V velikim mestu Aleksandriji so se bili v letu 249 nevernike nanaglim vzdignili zoper verne kristjane, de bi jih pokončali; so ropali njih hiše, in kar je ostalo, so z ognjam končali. Neverniki so tepli in morili kristjane; moške, ženske, stare, mlade: mesto je bilo kakor bi ga bil neusmiljen sovražnik premagal in končal, nič drugači ni bilo. Lih takrat je bila sveta Polona od nevernikov ujeta, in umorjena. Ona je bila sveta postarana divica; od mladosti je Bogu služila z vsimi dobrimi delmi. Neverniki so planili v nje hišo, jo popadili, in silili, de bi Jezusa zaničevala malike pa molila; ker tiga ni hotla, so jo po ustih tolkli, in ji vse zobe poderli. Potlej so jo iz mesta peljali, velik ogenj napravili in žugali jo vanj vreči, ako ne kolne Jezusa. Sveta Polona se ni bala ognja, stanovitno je ostala v veri, in je v ognji veselo umerla. 
Nauk. 
Od modriga govorjenja, in molčanja. 
Sveta Polona je raji umerla, ko zoper Jezusa govorila in ga zaničevala, kakor so neverniki hotli. Ona je vidila, de ni zadosti moliti Jezusa v sercu, ampak, de ga more moliti tudi z jezikam; obdvoje je potrebno. O, de bi vsi kristjani bili varniga in svetiga govorjenja, ko sveta Polona! Ljudje imajo jo sploh za pomočnico zoper bolečino zob; jest bi njim raji vošil, de bi jo imeli pomočnico zoper svoj nepokojni jezik, in de bi se od nje naučili nikdar nič slabiga govoriti. Velik dar je beseda, pa marskterim bi bilo bolje, de bi govoriti ne mogli, ker njih strupeni jezik je kot meč v roki neusmiljeniga vojšaka. Lih od tih govori David: »Hudobni brusijo svoje jezike, kot kača: modrasov strup je pod njih žnabli.« Ps. 139, 4. 
Dolžnost: je krotiti jezik. Poslušaj besede svetiga Jakopa; »Veliko grešimo vsi: kdor ne greši z besedo, ta je popolnama. Jezik je majhen ud, pa veliko reči napravi. Jezik je ogenj, zapopadik vse krivice.« Jak. 3, 2 — 6. Potrebno je tedaj jezik krotiti. Če tiga ne storiš, so vse tvoje dobre dela prazne. Kaj ti pomaga dolgo moliti, per sveti maši vsaki dan biti, se pogostim spovedati in obhajati, če si hudiga jezika? Ne morem verjeti, de bi ti ljubil Boga in bližniga, če svoje brate in sestre dereš z svojim ojstrim jezikam; če velikim in majhnim, živim in mertvim ne daš miru. Modri Sirah pravi: »Obilno govorjenje ni nedolžno.« Sir. 20, 8. Glej! če obilnost nepotrebnih besedi ni nedolžna; kako bo pa nedolžna obilnost slabih? S. Jakop ob kratkim veliko pove: »Kdor ne berzda svojiga jezika, tiga bogaboječnost je prazna. Jak. 1, 26. 
Jezik razodeva serce. Po besedi se hitro pozna, kaj človek ljubi, kaj misli, kakšine službe, ali kakšniga stanu je, ker vsaki rad govori od tiga, kar mu je per sercu. Resnično je to: Iz obilnosti serca usta govore. Luk. 6, 45. Kristjan! premisli svoje govorjenje, če hočeš sebe spoznati. Če ljubiš Boga iz vsiga serca, rad govoriš od njega, in si mu pokoren. Če govoriš zoper razodeto besedo, ali zoper zapovedi, si neverniga ali maloverniga serca. Če rad govoriš zoper oblastnike ne moreš biti pokorne duše. Iz ponižniga serca ne izvira lastna hvala. Ne ljubiš čistosti, ako govoriš, ali rad poslušaš nesramne besede. Če je tvoja duša bogaboječa, bo tudi tvoje govorjenje dobro, modro, ponižno, sramožljivo. Jezus pravi: »Dober človek iz dobri ga serca govori dobro: hud človek iz hudiga serca govori hudo.« Mat. 12, 35. 
Varuj se hinavšine. Če rad slabo govoriš, ne moreš biti dober: pa tudi nisi dobrih besedi, če si v sercu drugačen. Farizeji so hvalili Jezusa rekoč: Učenik! ti pot božjo v resnici učiš; v sercu pa so drugači mislili. Če z bližnim mirno govoriš, pa v sercu jezo skrivaš; če kažeš dobro voljo bližnimu pomagati, de bi mu skrivne zaderge nastavljal; ali če drugači hinavšuješ, bo tebi Bog povernil po tvojih mislih, ne po tvojih besedah. Ps. 27, 3, 4. Morrebiti, govoriš dobro z dobrimi, razujzdano s hudobnimi; vsakimu praviš, je, ne: kakor vsakimu dopade, ne pa po resnici. Vse to je hudobija, ker pravi modri: »Gospod čerti na dvoje govoreče usta.« Prip. 8, 13. 
Ne boj se govoriti v potrebi. Jezus, učenik je razgrinjal hudobo hinavskih farizejov, de bi drugi ne bili od njih zapeljani. Tudi ti v potrebi govori, in brani pravičniga pred hudobnim: bolje je, de hudobnik prejme plačilo svoje hudobije, kakor de bi nedolžni potlačeh, ali zapeljan bil. Razodeni bližnimu jamo in nastave, de va-nje ne pride. Če tvoj bližni greši, svari ga iz ljubezni, de njegovo dušo rešiš, in sebi milost sprosiš. Govori v potrebi, in kadarkolj zamore tvoja beseda ozdravljiva biti. Sirah. 4, 28. Govori, pa ljubeznivo, ravno in pravično. 
Ne govori prenaglo. Prenaglo govorjenje je poredkim pravično. Premisli, kaj, in kako imaš govoriti. Če tiga ne storiš, se boš velikokrat prepozno ksal. Ubogaj svetiga Pavla rekočiga: »Vaše govorjenje naj bo s solijo modrosti potreseno, de veste kako vsakimu govoriti. Kol. 4, 5. Ne razodeni brez potrebe svojih skrivnost nobenimu človeku; ravno tako ne govori brez potrebe od skrivnost bližniga. Norci imajo serce na jeziku, modri imajo jezik v sercu. Če ti ne molčiš, kako bodo drugi molčali? Če si tudi sosebni prijatel z bližnim, varen bodi, morebiti bo ravno ta še tvoj sovražnik, in ti bo napravil nadloge, ker si z njim brez vse potrebe neumno preodkrit bil. S tim te nočem učiti hinavšine, ampak modrost te učim. 
Porečeš: Prav govoriti je težko, tedaj bo varniši molčati. Odgovorim: lahko grešiš z besedo, pa tudi zamoreš grešiti z molčanjam. Modri pravi. »Napravi ključavnice svojim ustam.« Sirah. 28, 28. On ne reče: Zamaši, zadelaj svoje usta, ampak napravi jim ključavnice. Zakaj so ključavnice? De se zapira in odpira v potrebi; de vsak ne more ven in notri kadar hoče, temuč, kadar gospodar hoče. Tudi ti stori tako, čas je govoriti, in čas molčati. Govoriti, kadar je treba molčati, ni prav; molčati, kadar je treba govoriti, tudi ni prav. Modri ve čas govoriti, in molčati; norec tiga ne ve. Kaj bo tebi dalo potrebno modrost? Ljubezen ti jo bo dala. Ljubi Boga iz vsiga serca, sebe in bližniga zavolj Boga, in boš moder, ker ljubezen vse uči. Ljubezen bo zlata tehtnica ali vaga tvojih besedi, in sreberna berzda tvojih ust. Sirah. 28, 29. 
Molitev. 
O moj Bog, usmili se me! Ti nauki odpirajo moje oči, in z njimi spoznam svoje spačeno serce. Besede so scer prazen glas same na sebi, pa niso prazne pred teboj, ako izvirajo iz neumniga, ali slabiga serca. Velikokrat sim govoril, ne le nepotrebno, tudi hudobno. Iz napuha sim govoril od previsokih reči; sim govoril mirno in prijazno z bližnim, pa le za svoj dobičik; sim govoril iz jeze zoper bližniga; sim govoril gardo, in nesramno s pohujšanjam drugih. Kadar je bilo treba govoriti, nisim učil, nisim svaril, sim se ljudi bal, in sim molčal. O usmiljen Gospod! odpusti mi. Sveta Polona sprosi mi modrost in serčnost, de govorim in molčim po volji božji. Amen. X. dan svečana. 
Sveti Vilhelm minih. 
Sveti Vilhelm, vojvoda, rojen na francoskim je bil bogat in mogočen, pa v svoji mladosti silno hudoben. On je imel pod svojo oblastjo soldate, in je z njimi velike krivice ljudim delal. Njemu ni bilo mar moliti Boga, vender je od njega nezasluženo gnado prejel. Res, Bog ne ravna z nami po naših hudobijah, ker tudi velikim grešnikam gnado daje. Vilhelm je bil v velikih grehih zakopan, pa ni obupal, pokoren je bil božjimu poklicu, in serčno se je spreobernil. Nič druziga mu ni bilo mar, ko v ojstri pokori živeti. Zapustil je svoj dom, svoje veliko premoženje, in vse; je šel ubog v Rim, potlej v Jeruzalem, kjer je v samoti sveto živel. Od Jeruzalema je šel nazaj na laško v Toškano; ondi si je za svoje prebivališe izvolil nezdravo, in nerodovitno dolino, v kteri si je naredil majhno hišico, de bi bil od vsih odločen v pokori do smerti. K njemu so se drugi iz duha pokore perdruževali, in pod njim prav sveto živeli. Umerl je v letu 1157. Veliki čudeži so se po njem godili. Nauk. 
Upanje in strah moreta vkupaj biti. 
Sveti Vilhelm prej hudodelnik, potlej svetnik, oznanuje vsim veliko upanje v božjo milost. Nobeden ne sme misliti, moji grehi ne morejo odpušeni biti; meni je nemogoče se spokoriti. Res, sam iz sebe nobeden ne zamore, pa z božjo pomočjo zamore vse. Vsaki more upati v neizrečeno božjo milost, de se serčno poboljša. Bog ljubi nas svoje stvari, in dobrotljiv nam pomaga. 
Vsi bi bili končani, ako bi prejeli po svojim hudim zasluženji, pa usmiljeni Bog noče grešnika pogubiti, ampak hoče, de se spreoberne in zveliča, kakor govori Ezehjel. 33, 11. Bog se rad usmili, in le permoran štrafuje; napoveduje šibo, in le potlej z njo udari terdovratne. Res je, kar pravi sveti Pavel: »Bog je oče vsiga usmiljenja.« II. Kor. 1, 3. 
Premsli pa, o grešnik! če zaničuješ božjo milost, in prederzno Boga žališ, nisi njegove milosti vreden. Resnično govori David: »Bog je pravičen in poterpežljiv sodnik.« Ps. 7, 12. On ima veliko poterpljenje, vender ne more pušati grehov brez štrafinge. Maloverni grešniki pred potopam od pravičniga Noeta opominjevani so terdovratni ostali, ker so se zanašali na božjo poterpežljivost, potlej so vsi v vodi utonili. I. Pet. 3, 20. Prej so se Noetu posmehovali, potlej stegovali k njemu svoje roke, pa ni bilo več milosti. Ne pozabi nikolj besedi Davidovih: »Bog je pravičen in poterpežljiv sodnik. Ako zaničuješ božjo milost, dobroto, poterpežljivost, si nakopavaš hudo maševanje,« pravi sveti Pavel. Riml. 2, 4, 5. 
Upanje je tebi, o grešnik! potrebno, pa samo upanje v božjo milost je škodljivo. Brez upanja ni prave vere, ni ljubezni, ni veselja do dobrih del. Zato pravi Modri: »Gorje nezaupnimu sercu!« Sirah 2, 15. To je resnično, pa le upanje brez strahu je škodljivo. Vera uči, de pota božje so neizvedljive; skušnjave so nevarne; grehi so neizrečena hudoba: tedaj ne smeš brez strahu biti. Tvoja revna duša bi ne hitela se ozdraviti s pokoro, ako bi se nič ne bala. Premisli besede Modriga: »Zavolj odpušeniga greha ne bodi brez strahu.« Sirah 5, 5. Ako bi ravno bili tvoji grehi odpušeni, to odpušanje ni tebi razodeto, tiga ne veš, in ne boš zvedil kot pred sodbo. Tedaj, tudi v pravi pokori ne živi brez strahu. Veliko manj smeš biti brez skerbi, če ti veli pričuje, de še v grehih, v nevarnih perložnostih živiš. David pravi: »Bojte se Gospoda vsi njegovi svetniki.« Ps. 33, 10. Glej! svetniki se morejo bati, ti pa, grešnik, se ne boš bal? Boj se, pa tudi upaj; če se le bojiš, ne bo dobro tvoji duši. Strah božji je potreben tebi, in vsim: kakšin bi bil ti, ko bi se Vsigamogočniga ne bal? Modri pričuje: »Kdor je brez strahu, ne more opravičen biti.« Sirah 1, 28. To govorjenje je resnično; pa če se le bojiš, obnemagaš, opešaš, obupaš , in za te ne bo zveličanja. Israelci, ki so lažnivim ogledovavcam verjeli, de so prebivavci obljubljene dežele silno močni, de njih mesta so zlo terdne, in de jih ne bodo premagali, so se hotli v Egipt verniti. Ravno tako bo tebi, če misliš, de se poboljšati ne moreš; v svojih grehih boš umerl. Če tebi ni mogoče, je Bogu mogoče: boj se zavolj svojih grehov in slabost; pa upaj v božjo milost, in si perzadevaj zadobiti jo. To je prava pot do pokore, do usmiljeniga odpušenja, do zveličanja. 
Upanje in strah moreta v tvojim sercu zmiraj biti. Sveti Duh te uči: »Kdor se Gospoda boji, bo močen v upanji.« Prip. 14, 26. David tudi pravi: »Služite Gospodu v strahu, in veselite se v njem trepetaje.« Ps. 2, 11. Vprašaš: Kako zamorem upati in se bati ob enim času? Odgovorim: To je lahko, in tudi potrebno, če hočeš hoditi po varni poti, in priti v nebeško kraljestvo. Poslušaj: Popotnik iz daljniga hodi proti svojimu ljubimu domu; pa zve, de so bili eni pred njim od razbojnikov obropani in umorjeni: zve tudi, de so drugi domu srečno prišli. Te novice mu dajejo strah in upanje; se boji nesreče, upa srečo. Iz strahu poprašuje in hodi po varniših potih; iz upanja je serčen, in domu hiti. Če je bližej doma, manj se boji, bolj upa, vender zmiraj varno hodi: ker varno in serčno hodi, pride srečno domu, kjer se nič več ne boji, ampak se neizrečeno razveseli. Tudi ti bodi timu popotniku enak. Od njih veliko veš, de so v tvojih grehih umerli: od drugih veš, de so se spokorili; tedaj boj se in upaj; pa boj se in upaj prav; ne boj se, de bi se iz strahu odvernil od pokore, temuč de bi hitel se spokoriti: ne upaj, de bi iz upanja terdovraten ostal v grehih, ampak de bi s pravo pokoro hitel v naročje božje milosti. Tako je storil sveti Vilhelm, tako tudi drugi: tudi ti stori, de enako usmiljenje od Boga zadobiš. 
Molitev. 
O Bog vsiga usmiljenja! jest tvoja revna in grešna stvar, v duhu ponižnosti pred teboj klečim, de usmiljenje zadobim. Odkrito spoznam, nisim vreden usmiljenja, ampak pogubljenja, pa tvoja milost je veči od moje hudobije. Zavolj svojih grehov se bojim, zavolj tvojiga usmiljenja upam. Sramujem se svoje grešne nezvestobe, in pred teboj spoznam svojo hudobijo, pa ravno zato upam v tebe, ker si obljubil: Žalostniga serca ne boš zaničeval. O Jezus! ljubi pastir moje duše, peljaj me nazaj s svojo gnado; in ne dopusti, de bi bila moja duša zgubljena, za ktiro si vso svojo sveto kri dobrotljivo prelil. O! če še enkrat srečno pridem v hišo svojiga dobriga očeta, nič več ga ne bom zapustil. Sveti Vilhelm! sprosi mi od Boga stanovitno pokoro, de po tvojim zgledu v nji do smerti živim, in večno milost zadobim. Amen. 
XI. dan svečana. 
Ss. Saturnin, mašnik, in tovarši marterniki. 
Pod cesarstvam Dioklecijana in Maksimijana je bilo strašno preganjanje vernih. Neusmiljena, neverna cesarja sta ojstro zapovedala vse cerkve podreti; svete pisma povsod poiskavati in sožgati; vsim vernim je bilo prepovedano božjo službo opravljati; zraven tiga so tudi verne morili in si vse perzadeli, de bi keršansko ime bilo pod nebam izbrisano. Verni so bili scer v velikim strahu, vender niso jenjali svetih pisem brati, in k sveti maši hoditi; perpravljeni so bili vse prestati, tudi smert, za vero Jezusovo, in za čast božjo. V mestu Abitini v Afriki so verni božjo službo imeli v eni hiši; sveti mašnik Saturnin jim je maševal; trideset moških, in devetnajst ženskih je bilo zraven. Neverniki so zvedili, so hišo s soldatimi obdali, vse prijeli, povezali, in gnali v poglavitno mesto, imenovano Kartago. Kristjani so veselo tje šli, vso pot molili, peli in Boga hvalili. Anulin oblastnik jih je vprašal: »Ste bili res per maši?« Vsi so odgovorili: »Bili smo.« Oblastnik: »Zakaj ste bili per maši čez cesarsko zapoved?« Verni so odgovorili: »Zato smo bili, ker smo kristjani, in ne smemo brez božje službe biti.« Oblastnik je vprašal, kdo je poglavar med njimi. Kadar je zvedil, de je mašnik Saturnin, de je on maševal, in de se s tem hvali, je ukazal njega in nektire druge narserčniši z železnimi grabljami po životu neusmiljeno tergati; kri je obilno po tleh tekla, in že so se kosti vidile. Oni so Boga hvalili v tih hudih bolečinah, prosili za stanovitnost, in serčno odgovarjali oblastniku, ktiri jih je hotel od vere odverniti. Mašnik Saturnin, in drugi bolj serčni so bili od jutra do večera v pričo drugih vernih neusmiljeno martrani, pa vsi so nepremagani ostali. Tudi ženske so bile serčne pred nevernim oblastnikam, akolih so nad drugimi vidile krivično maševanje. Med njimi je bil majhen fant imenovan Hilarijon; njemu je oblastnik rekel, de bi ga ustrašil: »Ukazal ti bom nos in ušesa odsekati, ako se Jezusu ne odpoveš. Otrok mu je serčno odgovoril: »Storite, kar hočete, jest sim kristjan.« Sodnik ga je ukazal z drugimi v hudo smerdljivo ječo vreči. Otrok Hilarijon je zavpil: »Hvala bodi Bogu!« Oblastnik Anulin je imel tisti čas sosebne opravila, in je verne v ječi pustil. Ti so od prejetih ran, od lakote, žeje, smradu, in vsiga hudiga vsi v ječi pomerli. 
Nauk. 
Sveta maša je narimenitniši ofer; zlo pomaga bogaboječe živeti. 
Neverni oblastniki so vedili, de so verni serčniši v veri, ako jim je dopušeno per sveti maši biti; zato so jim ojstro prepovedovali k maši hoditi. Verni so vedili in verovali, de vsa njih moč je od Jezusa, ktiriga so molili, nebeškimu Očetu darovali, in med sveto mašo prejemali. 
Sveta maša je ofer nove zaveze, spomin in ponavljanje kervaviga ofra Jezusoviga na križu. Očaki so Bogu darovali živino in zemeljske perdelke, mi pa darujemo nebeškimu Očetu njegoviga ediniga Sinu, gospoda in odrešenika vsiga sveta. Sveta cerkev ponavlja ofer svete maše, de postanemo deležni kervaviga ofra Jezusoviga na križu. To more učiti vse verne ponižno, hvaležno in brumno se zaderžati per sveti maši; ravno kakor de bi bili v družbi Marije in apostelnov pred terpijočim Jezusam na hribu mertvaških glav. Ta je svet in čist ofer, od ktiriga je govoril prerok Malahija. 1, 10, 11. Ta je zapopadik velike ljubezni Jezusove, de bi nas napolnil z vsim dobrim. 
Kristjan! premisli dobro, koljko dobriga ti daja čisti in sveti ofer svete maše. Ako si po veri per sveti maši, in daruješ Očetu nebeškimu narsvetejši Jagnje božje, ga vredno in dopadljivo moliš; ga hvališ in zahvališ za vse prejete dari: sproliš sebi in drugim sosebne gnade; tudi vernim dušam v vicah terpijočim pomagaš. O, nikar se nevredniga ne delaj toljkanj dobrot! Hodi rad k sveti maši, ne le kadar ti je zapovedano, ampak tudi, kadar ni, v delavnikih. Zgoraj je bilo rečeno, kako radi so kristjani pervih časov k sveti maši hodili, tudi z nevarnostjo svojiga življenja: ne bodi ti len, in skoraj zaničevavic tih visokih skrivnost. 
De si ti mojimu opominjevanju pokoren, in de se po veri brumno per sveti maši znajdeš, premisli, de tudi ti si sodarovavic svete maše. Jezus viši mašnik je pervi darovavic, ker sebe, ko nekdaj na križu daruje svojimu nebeškimu Očetu. Mašnik po od Jezusa prejeti oblasti daruje njega nebeškimu Očetu v imenu vse katoljške cerkve. Verni so tudi darovavci, kakor molitve svete maše pričujejo. Zato mašnik opominja pričijoče verne: »Molite bratje, de moj in vaš ofer postane prijeten per Bogu Očetu vsigamogočnim.« Premisli dobro vse to, bodi per sveti maši, in moli Jezusa, kakor so ga molili nedolžni pastirji, in modri v Betlehemu. 
Če hočeš sosebnih gnad deležen biti, bodi per sveti maši v svojim duhu brumno zbran. Če se per sveti maši slabo zaderžiš, razodevaš merzlo in maloverno dušo; posnemal bi hudobne jude, ktiri so pod križam stali, in se terpijočimu Jezusu posmehovali. Pred sveto mašo se ponižuj zavolj svoje nevrednosti; spoznaj zgrevano svoje grehe, in prosi za odpušanje; združi svoje misli z mislijo mašnika in Jezusa, de želiš ofer svete maše dorovati nebeškimu Očetu za povikšanje njegove časti, za vso katoljško cerkev, za poboljšanje vsih grešnikov, v pomoč vernih duš. Med sveto mašo premišljuj neizrečeno ljubezen Jezusovo, njegovo britko terpljenje; Jezusa ponižno moli; želi ga prejeti med sveto mašo, ali vsaj napolnjen biti z njegovim duham. Po sveti maši zahvali Jezusa za vse njegove dobrote, in bodi zmiraj v njegovi ljubezni. Več bukev je od svete maše, ondi najdeš obilno podučenje. Perporočim ti živo vero, veliko ljubezen v Jezusa, serčno ponižnost in žalost zavolj svojih grehov; ne bodi zaničevavic Gospodovih ljubeznivih skrivnost; ne nakopavaj si jeze z malovernim zaderžanjam; temuč bodi per sveti maši, kakor te vera uči, in Jezus te bo napolnil z vsim dobrim. 
Molitev. 
O Jezus, dober pastir moje, in vsih duš! ti nas vse neizrečeno ljubiš: ti si našo natoro na-ze vzel in sebe v smert dal za naše odrešenje. De bi mi nikdar ne pozabili tvoje velike ljubezni, de bi ponavljali kervavi ofer na križu, sebi sosebne gnade sprosili, in tebe prejemali per svetim obhajilu, si postavil ene ure pred svojim terpljenjam ofer svete maše. Ponižal si se zavolj nas, ker pod človeško natoro si božjo skrito imel; bolj se ponižuješ per sveti maši, ker božja in človeška natora de skrite pod podobo kruha in vina; vse to pa iz ljubezni do naših duš. Nebeški Oče! sprejmi dopadljivo obličje svojiga ljubiga Sinu, in bodi nam zavolj njega usmiljen. Usliši njegove in z njegovimi združene naše prošnje, in bodi nam milostljiv. Odpusti meni in vsim, ako smo bili per sveti maši z mlačnim ali razmišljenim sercam; daj meni in vsim živo vero, terdno upanje, gorečo ljubezen, veliko ponižnost, obilno žalost, de per sveti maši tebe hvalimo, in od tebe zveličanje sprosimo. Amen. XII. dan svečana. 
Sveta Evlalija, divica in marternica. 
Sveta Evlalija, rojena na španskim blizo mesta Barcelona od bogatih in katoljških starišov, je bila že v mladosti vsa sramožljiva, sveta in goreča. Njeno narveči veselje je bilo Boga hvaliti in moliti. Če je bila v družbi bogaboječih deklic, se je z njimi od svetih naukov pogovarjala, ali svete pesmi prepevala; scer per slabih ni bila nikolj, de bi se nad njimi ne pohujšala. Evlalija je bila okolj štirinajst let stara, kadar je prišel neverni oblastnik Dacijan v mesto Barcelona. Ta je kristjane sovražil, in jih z vso močjo preganjal. Vsi verni so v strahu bili, le dekle Evlalija ne; clo vesela je bila, ker je želela za Jezusa umreti. En dan je neverni oblastnik v veliki oblasti od služabnikov obdan na sodnim sedežu bil, kar dekle Evlalija serčno pred-nj stopi, in mu reče: »Če si ravno oblasten, in mogočen na svetu, vender imaš vikšiga Gospoda nad seboj. Tiga se ti je bati, ker njegove služabnike preganjaš.« Oblastnik jo vpraša: »Kdo si ti, de se prederzneš meni tako govoriti?« Ona odgovori: »Jest sim Evlalija, služabnica Jezusa Kristusa, kralja vsih kraljov.« Oblastnik jo je služabnikam ukazal s šibami tepsti. Po tem ji reče: »Spoznaj, de si neumno govorila, in boš domu spušena.« Sveta Evlalija mu odgovori: »Ni kaj popraviti; čisto to resnico sim govorila.« Sodnik Dacijan še bolj od tih besedi razserjen, ukaže nje telo neusmiljeno razmesariti in jo med tem špotljivo vpraša: Evlalija! kje je zdaj tvoj Jezus? Ona serčno odgovori: »Moj Jezus je per meni, in on mi vse bolečine polajša.« Neusmiljeni oblastnik jo ukaže z gorečimi baklami po ranah žgati, in v tih hudih bolečinah je veselo umerla. 
Nauk. 
Nadloge jo zavolj grehov; so tudi pravičnim potrebne; poterpežljivost je zapovedana. 
Znamnje dušne slepote in malovere je misliti: Nesrečen sim in od Boga zapušen, ker sim zmiraj v terpljenji. Ta misel ni po veri, temuč po poželjenji. To kaže, de memravic želi svet in njegove dobrote mirno vživati; to pričuje, de ni Bogu pokoren, de mu ni mar se tukaj pokoriti; de noče Jezusa posnemati; de ima merzlo vero, slabo upanje, mlačno ljubezen do Boga. Misel takiga kristjana je zoper prejete nauke, ker raji hoče po smerti terpeti, ko se na svetu pokoriti. Tedaj, kdor se terpljenja brani, slabo sodi božjo previdnost, ima slepo dusko, in svet neumno ljubi. Vsaki more z Davidam hvaležno reči: »O Bog! meni je dobro, de si me ponižal.« Ps. 118, 71. 
O kristjan! glej narsvetejiga Jezusa na križu terpijočiga, premisli njegove smertne bolečine; glej žalostno mater Marijo pod križam, premisli njene velike britkosti, in ne memraj v svojih nadlogah: raji bodi vesel, ker te Jezus sebi, in svoji ljubi materi podobniga dela. Narpravičniši terpi, ti nevredni grešnik se braniš terpeti ? V nadlogah ne pozabi Jezusovih naukov: Blagor žalostnim! Blagor preganjanim! Kar je Jezus z besedo in z zgledam učil, so tudi apostelni oznanovali, de moremo z velikimi nadlogami nebeško kraljestvo zaslužiti. Djan. ap. 14, 21. Sveti Ciprijan pravi: »Kristjani sosebno so k terpljenju namenjeni, ker so k temu poklicani.« 
Nadloge so zavolj grehov. Božja sodba po pervim grehu je človeka terpljenju podvergla. Modri pričuje: Ogenj, toča, lakota in smert, vse to je za maševanje stvarjeno. Sirah 39, 55. To in vse drugo hudo je od Boga, de pokori grešnika, in de grešnik žalostno spozna, koljkanj hudo in hudobno je Boga zapustiti. Jerem. 2, 19. Ti moreš s pravičnim Tobijam spoznati: Bog nas pokori zavolj grehov. Tob. 13, 5. To pokorjenje ni k pogubljenju, temuč k zveličanju, ako si moder, in umešni, de te Bog pokori zavolj grehov, in če si njemu pokoren. Bog te iz ljubezni tepe, de se od grehov odverneš, in njega s pokoro išeš. Če to delaš, se bodo nad teboj spolnile besede svetiga Pavla: Smo od Gospoda pokorjeni, de ne bomo s svetam (s hudobnimi) pogubljeni. I. Kor. 11, 32. 
Nadloge so potrebne tudi pravičnim. Človek, če ravno pravičen, je zmiraj potreben križov, de je njegova vera čistiši, in močnejši. Pravični, dokler tukaj žive, niso popolnama čisti; zavolj tiga so potrebni očišeni biti z nadlogami, v ktirih čedalje bolj svet zaničujejo, in po nebeškim kraljestvu hrepene. Lih za to je zapisano: Pravične zadeva veliko nadlog. Ps. 33, 20. Ljubi moj! premisli vse čase, in boš našel veliko pravičnih z nadlogami skušanih; pa tudi premisli, de Gospod jih je rešil, in jim povernil obilno plačilo. Sveto pismo pričuje: Izak, Jakob, Mojzes in vsi, ktiri so Bogu všeč bili, so mnoge nadloge v zvestobi prestali. Judit 8, 23. Sveti marterniki so se za čast božjo vojskovali, in za veliko dobriga, so veliko hudiga od sveta prejemali; zakaj pa ti v nadlogah godernjaš. 
Preterpi voljno vse nadloge. Naj bodo nadloge majhne ali velike; naj bodo od koder hočijo, preterpi jih voljno. Ne obdolži nobeniga, ampak reci: Usmiljeni Bog mi pošilja nadloge, ker sim jih vreden, in potreben. Pravični Job ni obdolžil hudiča, razbojnikov, ali drugih, temuč je rekel: Roka božja me je zadela. Jožef ni obdolžil nevošljivih bratov, ampak je spoznal: »Božja previdnost me je v Egipt peljala.« Ravno tako ti misli, de s pokoršino in poterpežljivostjo zaslužiš dobro plačilo per Gospodu. Veliki križi brez poterpežljivosti ti nič ne zaslužijo. Kaj ti veliki križi zamorejo pomagati, če memraš, ali ljudi kolneš? Ako bi ti zraven križa Jezusoviga bil križan, in zraven terpijočiga Jezusa umerl, ti ne more nič pomagati brez poterpežljivosti. Ubogaj tedaj modriga, ktiri te uči: Moj sin! ne zaversi Gospodoviga svarjenja. Prip. 3, 11. Vse, karkolj se ti pergodi, prenesi, in v svojim poniževanji bodi poterpežljiv. Sirah 2, 4. 
Blagor tebi, če si poterpežljiv. Če si v vsih nadlogah poterpežljiv, se vidi, de tvoja vera je živa, tvoje upanje terdno, tvoja ljubezen goreča, tvoja ponižnost resnična, tvoja pokoršina popolnama. Res, blagor tebi, ako kušuješ vidno šibo, in moliš nevidno roko; ako v duhu pokore, v imenu Jezusa vse preterpiš; ako si rad deležen terpljenja Jezusoviga. Poslušaj svetiga Petra: Ako ste deležni Jezusoviga terpljenja, veselite se, ker bote tudi v razodenji njegove časti prav veliko veselje imeli. I. Petr. 4, 13. Če med jokanjam seješ, boš z veseljam žel; zlasti, če zavolj pravice preganjanje terpiš. Po velikosti tvojiga poterpljenja bo tvoje plačilo. Bodi tedaj veren, po veri serčen, v vsih nadlogah Bogu pokoren. De boš tak, ne pozabi nikolj besedi svetiga Pavla: Terpljenje zdajniga časa ni veliko proti prihodni časti, ktira bo nad nami razodeta. Riml. 8, 18. Zmiraj pred očmi imaj, kar je Jezus svojim učencam rekel: »Veselite, se in od veselja poskakujte, ker vaše plačilo bo obilno v nebesih.« Mat. 5, 11. 
Molitev. 
O Jezus, zavolj mene križan! zakaj sim jest nerad pokoren v nadlogah? Vem, moje hudo poželjenje me zapeljuje, ker me vabi in vleče vse dobrote sveta vživati. Moja duša je preslaba; zato rada dovoli timu prijetnimu strupu. O ljubi Gospod! stvari v meni novo serce, in stori mene deležniga svojiga grenkiga kelha, svojih bolečih ran, svojih smertnih bolečin, de odmerjem vsim grešnim dopadljivim rečem, in s križam obložen hodim, za teboj po poti nebeškiga kraljestva. O čista divica, in serčna marternica sveta Evlalija! sprosi mi serčno pokoršino v vsih nadlogah. Blagor meni! če po tvojim zgledu Jezusa v terpljenji posnemam, ker v tvoji družbi se bom veselil vekomaj v njegovim kraljestvu. Amen. XIII. dan svečana. 
Sveti Martinijan, pušavnik. 
Sveti Martinijan je bil v mestu Cezarea na judovskim rojen. On je bil perljuden mladenč; vsi so ga zavolj modriga življenja hvalili, pa on ni sam sebi zaupal, in se je bal v nevarnih perložnostih zapeljiviga sveta nedolžnost zapraviti, zato je per osemnajstih letih šel ne deleč od mesta na en hrib v samoto, kjer je več svetih pušavnikov v pokori živelo. Nevošljivi hudič je dobriga mladenča hudo zalazoval, ni dal pokoja; to de on je s ponižno molitevjo, in z vednim pokorjenjam svoje slabo telo pod pokoršnostjo deržal. Hudič se je poslužil ene svoje nesramne služabnice, de bi ga z njo ko pobožniga Davida premagal. Martinijan je enkrat v svojim sercu v skušnjavo dovolil, pa je berž spoznal, in zavoljo tega vse svoje žive dni žaloval. Od ondod se je proč bolj v samoto podal, pod golim nebam je noč in dan bil, in s stanovitno ojstro pokoro milost od Boga zadobil. Umerl je okolj 400 let po Jezusovim rojstvu. Nauk. 
Varuj se hudih perložnost; spravi od sebe, kar te pohujša. 
Bog ne zapove človeku v pušavi živeti; eni so se scer od drugih odločili, de bi varniši Bogu služili, in zato so hvale vredni, vender to, rečem, ni zapovedano. Zamoremo v drušini prav živeti in Bogu služiti, pa težej zavolj svoje, in drugih slabosti. Sveti Martinijan je tudi v samoti našel zaderge, veliko več jih najdemo mi, ker smo bolniki v sredi veliko bolnikov. Zapovedano je: Ne ljubite sveta, tudi ne, kar je na njem. I. Jan, 5, 19. Svet bi mogel nam križan biti, in mi njemu, pa to nam je silno težko, ker smo slabi. Vse skušnjave so nam nevarne, nečiste so narnevarniši. Te so modriga Salomona, bogaboječiga Davida, in druge brumne premotile. Te so narnevarniši, ker telo je silno slabo, rediti ga moremo, od njega ne zamoremo proč iti. Ravno to je peklo svetiga Pavla, ktiri je iz serca zdihoval, rekoč: »O jest nesrečni človek! kdo me bo od telesa rešil?« Riml. 7, 24. 
Kristjan moj! varuj se prav skerbno hudih perložnost greha. Ta nauk je tebi narpotrebniši, sato ga zmiraj v sercu imej, in ga dopolnuj. Vsigamogočni Bog ti po Modrim zapove: Beži pred hudobnim, de se njegoviga zaderžanja ne naučiš, in svoje duše ne pohujšaš. Prip. 22, 25. Ravno zato je Jezus zapovedal moliti in prositi: Nas ne vpelji v skušnjavo. Po zapovedi Jezusovi prosiš Boga obvarovati te pred skušnjavo; potrebno je to, pa tudi ti se varuj, in nikdar si ne daj perložnosti v greh. Sveti Pavel prosi, in zapove: Vas opominjam v imenu Gospoda Jezusa, de se odtegnete od vsih bratov, ktiri razujzdano žive. II. Tes. 3, 6. Zopet prepove vso nepotrebno družbo s slabimi, rekoč: Z njimi clo ne jejte. Kor. 5, 11. Očaki ravno tako govore. Sveti Avguštin pravi: Ako hočeš premagati, beži pred skušnjavo; prederzno upaš ohraniti nedolžnost v nevarni perložnosti. Sveti Bernard tako govori: V hudi perložnosti radovoljno biti, pa ne grešiti, je čudniši ko merliče oživljati. Ljubi moj! tvoja slabost ti more pričevati, de v nevarni perložnosti si slabeji in ložej grešiš. Tvoja vest te glasno opominja, in tvoji padci te prepričajo, de si dolžan pred hudo perložnostjo bežati, pa ne ubogaš, ker hudo poželjenje te je oslepilo. Ti si slab; ker si slab, bi mogel clo varen biti; pa ravno zavolj svoje slabosti se nočeš hudih perložnost varovati; zato grešiš, in ponavljaš grehe. Tedaj lih tvoja slabost, s ktiro se zgovarjaš, pričuje zoper tebe, in nobeniga zgovora nimaš. 
Blagor tebi! če se po prejetih naukih skerbno grešnili perložnost varuješ. Ako si v tim zvest, upaj v pomoč gnade, ktiro je Bog ponižnim obljubil, in z njo boš premagal. Če se nevarnih perložnost varuješ, boš manj skušnjav našel, vender jih boš našel, ker je nemogoče vsim skušnjavam oditi; brez vsih skušnjav boš le v nebesih. Nedolžni Jožef je bil varen, sramožljiv in bogaboječ, vender je bil skušan. Čista Suzana, in drugi dobri, so bili ravno tako skušani, pa Bog jim je svojo gnado dal; oni so bili serčni, stanovitni, in so ostali nedolžni: enako srečo boš ti imel, ako une posnemaš, ker boš premagoval hude skušnjave, ktirim ubežati nisi mogel. De v neradovoljni skušnjavi ne grešiš, kliči v Boga, bodi serčen, ne boj se žaliti človeka, po premaganji zahvali Boga, in potlej še bolj varen bodi. Če si ravno skušnjavo premagal, ne zanašaj se, ne upaj v sebe, de hitreji ne padeš. Včasi je tvoja duša močna, včasi silno slaba, včasi ti ni mar grešiti, ako bi vse skušnjave nad-te prišle; včasi te majhna skušnjava premore, zato bodi varen in ponižen, tudi po premaganji. Če nočeš ubogati, boš skusil s svojo veliko škodo, koljko de si slab in nestanoviten. 
Če imaš bogato službo, ali pridniga človeka v službi, ali kaj druziga prijetniga, tode tvoji duši nevarniga, raji vsimu slovo daj, ko v nevarni perložnosti živeti; kakšino menjo boš za svojo dušo dal? Ni duša več vredna ko vse? Dobro veš, kaj pravi, in zapove Jezus: Če je človek, ali druga stvar tebi ljuba, ko desno oko, ko desna roka, izderi ga, odsekaj jo, in verzi od sebe; bolj je tebi ob to priti, ko vekomaj v peklu goreti. Mat. 18, 9. Ne bodi neumno usmiljen; če te boli, naj, vender je bolji ko pogubljen biti. Ne reci: Skerbniši se bom varoval, ker Jezus zapove: Verzi od sebe. Kar ti pa Jezus zapove, stori berž; če berž ne storiš, potlej morebiti ne boš. Če hitro ne ubogaš, ti bodo prijazne besede, zapeljivo oko, smeh, in druge strupene zapeljivosti prijetni strup v serce vlivale; tvoja duša in tvoje telo bota tistiga polna, greh ti bo dopadel, se ga ne boš varoval, ga boš ljubil, boš ljubil svojo nesrečo, in gorje bode tebi. 
Molitev. 
O moj Bog! spoznam, de moja duša je zmiraj v nevarnosti; povsod najde zaderge zavolj svoje, in drugih slabosti. Moji duši je silno hudo, ker ona ne vidi skritih nastav, ne verjame, de slabe perložnosti so nevarne; ona ne vidi, pa velikokrat ne vidi, ker noče viditi; noče pa viditi, ker rada slabimu telesu pregleduje, s ktirim je združena. Prečudna je moja spačenost! jest revni človek sim zgolj skušnjava, vedna skušnjava, vender išem skušnjav, in si jih skerbno nakopavam; moji padci mi pričujejo, de sim slab, vender še ne verjamem, de sim slab. Usmiljeni Gospod! daj mi po Jezusu Kristusu obilnost gnade, de z njo skrivne nastave spoznam, de se tih in vsih skerbno in serčno varujem, jih premagujem. O sveti Martinijan! prosi za me, de me duh nečistosti, ali druga skušnjava ne premaga; želim in hočem čisto živeti, de čistiga Boga vživam vekomaj. Amen. 
XIV. dan svečana. 
Sveti Valentin, mašnik in marternik. 
Sveti Valentin mašnik, marternik in čudodelnik je bil v katoljški cerkvi zmiraj v veliki časti, pa se malo ve od njega; zavolj tiga se more za dobro vzeti, kar so poznej od njega pisali. On je bil mašnik v Rimu, in ondi je bil za vero umorjen. Bil je poln usmiljenja do ubogih, pa veliko bolj do slepih malikovavcov, ktirih je veliko h katoljški cerkvi spreobernil. Slepi neverniki so ga zavolj tiga sovražili, popadli v ječo vergli, ene dni potlej pred Klavdija cesarja drugiga tiga imena peljali, in ga pred njim hudo zatožili, de oznanuje Jezusa vsih bogov sovražnika. Cesar Klavdi ni bil neusmiljeniga serca, in je poterpežljivo poslušal svetiga Valentina, ktiri je veliko govoril od svete vere Jezusove, in od slepe vere malikovavcov. Po tim dolgim modrim govorjenji je cesar okolj stoječim rekel: »To je res učen človek!« To govorjenje je razkačilo nevernike; hudo se jim je zdelo, de ga cesar hvali, in so tudi svojo nevoljo skazali. Cesar se je ljudstva zbal, ker je bil preboječiga serca, in je svetiga Valentina svojimu služabniku Asteriju v oblast dal, rekoč: »Obsodi ga, ali izpusti ga, kakor se ti prav zdi.« Oblastnik Asteri vzame svetiga Valentina v svojo hišo, de bi ga natanjko sprašal. Kadar je sveti Valentin v hišo prišel, je Jezusa prosil mu pomagati, in tudi nevernikam razsvetljenje dati. Oblastnik ga je prav zvesto poslušal, potlej ga je vprašal: »Meniš ti, de tvoj Jezus zamore ljudi razsvetliti?« Sveti Valentin: Vse; Jezus je ljuč vsih ljudi. Oblastnik mu reče: »Slepo hčer imam, če jo tvoj Jezus razsvetli, bom vanj veroval.« Kmalo perpelja svojo slepo hčer pred svetiga Valentina; ta Jezusa za njo prosi, in ona je berž spregledala. Asteri in domači osterme nad tem čudežam, ponižno prosijo svetiga Valentina jih v veri učiti; vsi so bili od njega podučeni in keršeni. Cesar Klavdi je to zvedil, in iz strahu pred ljudstvam je ukazal svetiga Valentina s kolmi tleči in Asterja, in njegove domače umoriti. To je bilo v letu 269 ali 270. Nauk. 
Dušna slepota je grozno škodljiva. 
Sveti Valentin je Jezusa prosil, de bi razsvetlil malikovavce, ker so v slepoti živeli. Marsktiri kristjan je dušne svetlobe potreben, akolih je že prejel svetlobo vere. Marsktiri kristjan vidi malo, le po čez, le tamno; se moti, in ne vidi prav hoditi po poti večniga zveličanja. Dušna slepota je silno škodljiva. Bog pa po preroku Davidu tako govori: Hudobni se vedno motijo v sercu; zato sim persegel: Ne pojdejo v moj pokoj. Ps. 94, 11. Čudna je slepota veliko kristjanov! oni poznajo, pa ne spoznajo Boga; verujejo vse razodete resnice, pa ko v megli, ker je njih vera mertva; vedo, pa premalo vedo svoje keršanske dolžnosti; poznajo grehe, pa premalo spoznajo hudobo greha; vedo, de je pokora potrebna, pa nikolj nočejo praviga zapopadka od nje imeti; vedo, de morejo sveto živeti, pa v čem je prava svetost, nočejo razumeti; njih življenje je mehko, prazno, nečimerno, vender imajo mirno vest. Res je tedaj, kar David od njih pravi: Vedno se motijo v sercu. Kam gredo te slepe duše? Ne morejo drugam iti, ko v večno tamo. Job pričuje: Oni so skoraj nalaš od Boga odstopili, ker ga niso hotli poznati. Job 34, 27. Tedaj nimajo zgovora. De ti, o kristjan! nekoljko veš, kakšina je dušna slepota, premisli telesno slepoto. Slepimu človeku pokaži lepo blago, nič ga ne veseli; pokaži mu gerdo pošast, nič se je ne boji. Pravi mu, kakšna de je ena ali druga stvar, nič prav te ne zastopi, ker nima od nobene reči praviga zapopadka. Če ima pred seboj brezen, vodo, ogenj, se nič ne boji, dokler notri ne pade. Ravno taki so slepi na duši, oni ne vedo, kako neizrečeno lep je Stvarnik vsiga, in nimajo dopadajenja nad njim; ne vedo, koljko je duša vredna, koljko so nebesa lepe, strašen pekel. Vem, tudi pravični, dokler so na svetu od tiga nemorejo čistiga zapopadka imeti, pa slepi na duši ne vedo, kar drugi vedo. Malo pomaga njim praviti od ljubezni do Boga, od notrajniga veselja čiste duše, od lepote čistosti, od dragote gnade božje, od ostudnosti smertniga greha; merzlo poslušajo, in malo zastopijo. Nobena reč jih ne veseli, nobena ne ustraši, temuč v nevarnosti večniga pogubljenja mirno žive. Od tih govori Kristus: Oni z očmi ne vidijo, s sercam ne zastopijo, in se ne spreobernejo. Jan. 12, 40. 
Dušna slepota je huji od telesne, ker dušna slepota v večno pogubljenje pelje. Tudi zato je huji, ker slepa duša ne spozna svoje pogubne slepote, in ne želi svetlobe. Slep na telesu ve, de ne vidi; slep na duši misli viditi, in ne ve kaj poboljšati. Lih zato so farizeji prederzno Jezusa vprašali: Smo tudi mi slepi? Jan. 9, 40. Slep na telesu rad uboga svojiga vajvoda, ker ve, de ga je potreben; slep na duši ne uboga, in ne verjame, ker misli dobro viditi. Od tih pravi modri: Njih pot v pogubljenje pelja, pa ta se jim prava zdi. Prip. 14, 12. Slep na telesu želi viditi, in bi si z drago ceno zdravilo svoje slepote kupil; slep na duši ne želi in noče viditi; če mu kdo z nauki oči odpreti hoče, je nevoljen, ne verjame, se togoti. Podoba tiga so bili Judje, ktiri so rekli dobrotljivimu učeniku Jezusu: Samarijan si, in hudiča imaš. 
Če spovednik slepimu grešniku reče: Tvoje življenje je hudobno, tvoje dela so krivične, nisi zadosti ponižen, pred odvezo se moreš poboljšati; ne verjame in memra, ravno zato, ker ljubi svojo slepoto. Tudi Judje so menili pravično memrati zoper dobrotljiviga učenika Jezusa, zato so mu rekli: Ne rečemo mi prav, de si Samarijan, in de hudiča imaš? Jan. 8, 48. O strašna slepota! 
Od kod je dušna slepota? Dušna slepota je iz greha, ali iz grešniga življenja. Lakomnik ne pozna pravice, ker po dobičku hrepeni; nečistnik za malo ima velike grehe, ker ga gerda ljubezen do njih derži v služnosti; tako drugi grešniki. Oni žele, de bi jim bilo perpušeno in nedolžno, kar hudobno ljubijo, in lih od tod je njih slepota. Kristus pričuje: Luč je prišla na svet; ljudje so bolj tamo ljubili ko luč, ker njih dela so hude. Jan. 9, 40. To se lahko zapopade; kdor ljubi greh, ne more ljubiti resnice; kdor sovraži greh, ta ljubi svetlobo. Kar se je godilo v Egiptu, je podoba tiga. Kjer so bili Egipčanje, je bila grozna tama; kjer so bili Judje, je bila lepa svetloba. Ravno tako zdaj; vsi kristjani, dobri in slabi imajo solnce pravice, Jezusa Kristusa, pa slabi ga nočejo poslušati, dobri ga radi poslušajo. Sprideni kristjani si ne dajo dopovedati, de so norosti, razujzdanje, mehko življenje, in kar je takiga, greh, ker oni grešno ljubijo, kar se jim prepoveduje. Res je, kar je Daniel govoril: Poželjenje do greha je serce spačilo. Dan. 13, 56, Ljubi moj! če hočeš prav viditi, ljubi, in delaj dobro. 
Grešna, terdovratna slepota je navadno od Boga z zapušenjam poštrafana. Jezus pričuje od tiga, ker je jokajoč nad terdovratnim Jeruzalemam djal: Bodo razdjali tebe, in tvoje otroke v tebi, ker nisi spoznalo časa božjiga obiskanja. Luk. 19, 44. Narhuji štrafinga je ta, ker grešnik s slepoto udarjen ne vidi, se ne boji, je vesel v svojih grehih. Lih od tih grešnikov pravi Salomon: Hudobni mirno žive, kokor bi imeli dobre dela pravičnih. Prid. 8, 14. Eni iz tih so toljkanj slepi, de tudi zadnjo uro slepi ostanejo, in mirno v grehih umerjo. To je narhuji štrafinga, pa vredna štrafinga terdovratne slepote. Ljubi grešnik! vidiš kako hudo je zaničevati svetlobo, resnico, gnado? Tedaj ubogaj Jezusa, rekočiga: Dokler imaš luč, hodi, de te tama ne obide: kdor v tami hodi, ne ve, kam gre. Jan. 12, 35. Dokler te Bog kliče, in ti pomaga, hiti se poboljšati, de ne boš zapušen, in de v svojih grehih ne umerješ. 
Molitev. 
O moj Bog! z obličjam na zemlji goreče prosim, in vpijem k tebi: Ne zapusti me! Moji grehi zaslužijo scer zapušenje, in pogubljenje, vender prosim, ne odtegni od mene svojiga svetiga Duha! Moja terdovratna duša je vredna večne tame, pa ne vračuj ji po zasluženji. V tebe kličem, o Gospod! daj mi viditi, de te spoznam, in po tvojih zapovedih živim. Vem, de sim hudih štrafing vreden, vender nikar me s slepoto ne štrafaj. O Jezus! ti si luč sveta, daj mi svetlobo, de v smerti ne zaspim. Ljuba pomočnica Marija! prosi Jezusa za-me, de razsvetli mene ubogiga grešnika. Sveti Valentin! tudi ti prosi Jezusa za-me, de mi obilnost gnade da. Blagor meni, če ko otrok svetlobe živim, ker bom po smerti večno luč vžival. Amen. XV. dan svečana. 
Sveti Abram škof. 
Sveti Abram je bil rojen v Siriji. V mladosti je bil razsvetljen od gnade božje, in je za Jezusam s svetim življenjam hodil; pa njemu ni bilo to zadosti, svetu se je popolnama odpovedal, in v pušavo šel. Njegovo ojstro življenje v pušavi mu je hudo bolezen napravilo, pa Bog mu je zdravje dal. On ves hvaležen Bogu za zadobljeno zdravje, je dolgo mislil in premišljeval, kako bi mu zamogel svojo hvaležnost dopadljiviši skazati. Sklenil je med nevernike iti oznanovat Jezusa, jih spreoberniti, ali pa življenje dati. Per gori Liban je bila vas polna slepih, in neusmiljenih nevercov, tje je šel s svojimi tovarši. Ene dni je ostal v eni hiši tiho v molitvi; potlej je začel na glas psalme peti, in Boga hvaliti. Neverniki so po tem berž spoznali, de so tovarši in on kristjani, so vkup perderli, de bi vse pomorili. Narprej so vrata zadelali, de bi ven ne mogli, potlej so hišo odkrili in va-njo parst in kamnje metali, de bi jih žive zakopali. Sveti Abram in tovarši so le molili, in niso kar hude besedice nevernikam rekli. Neverniki so se zlo čudili nad tim velikim poterpljenjam, in so si med seboj eden drugimu djali: To so sveti možje, spustimo jih. Res so tako storili; pa še bolj se jim je čudno zdelo, de so jim bili neizrečeno dobri in prijazni tudi potlej. Ravno takrat je prišel v tisto vas cesarjov služabnik navadni davek terjat, pa oni reveži niso imeli s čem plačati. Sveti Abram je za odlog prosil, in obljubil za vse plačati; šel je v svojo deželo in per dobrih prijatlih sprosil obljubljeni denar; hitel je nazaj, in pošteno vse cesarjovimu služabniku odrajtal. Ta velika dobrota prejeta od človeka, ktiriga so prej hotli umoriti, je omogla neusmiljene nevernike, oni so go radi poslušali, se spreobernili, in tudi lepo cerkev so zidali za očitno božjo službo. Sveti Abram je bil vsiga tiga silno vesel, pa ker on ni bil mašnik, je tistim ljudem rekel: »Ljubi moji! vi morete mašnika imeti, de vam božjo službo opravlja, in Zakramente deli.« Vsi so zavpili: »Ti bodi naš pastir!« On permoran je mašnikov žegnovanje prejel, in jih je tri leta skerbno vižal; potlej je drugimu mašniku te ovčice izročil, ker je iz ponižnosti sebe te velike službe nevredniga štel, in je šel zopet v pušavo. 
Sveti Abram ni bil dolgo v samoti pušen, ker je njegova sosebna svetost bila vsim očitna; zvolili so ga za škofa mesta Korez v Mezopotamiji, kjer je v starih časih patriarh Abraham prebival. Sveti Abram je našel svoje ovčice polne vraž, in vsiga hudiga; več je hudiga prestati mogel od njih, ko prej od nevernikov, vender s poterpežljivostjo, z zgledam, in ukam je veliko per njih opravil. Vsi dobri so ga v veliki časti imeli; tudi cesar Teodozi, in mogočni; pa on je bil zmiraj stanoviten v veliki ponižnosti do smerti, in je šel v nebesa prejet veliko plačilo, ktiro mu ne bo nikdar odvzeto. 
Nauk. 
Od odpušanja prejetiga razžaljenja. 
Sveti Abram je resnično bližniga zavolj Boga ljubil, ker je hudim sovražnikam dobro delal. Odpušanje prejetiga razžaljenja, in dobrota do hudih sovražnikov je znamnje dobre duše, ker je pričevanje velike ljubezni; to veliko usmiljenje je po izgledu Jezusa, ktiri je iz serca za svoje morivce prosil. Taki so bili vsi: Jožef je odpustil nevošljivim bratam, David je opustil krivičnimu Savlu, sveti Štefan je prosil za neusmiljene Jude; tako drugi. Milost do hudih sovražnikov zadobi sosebno milost od Boga. Lih zato je Jezus učil zaupljivo moliti: Odpusti nam naše dolge, kakor mi odpušamo svojini dolžnikam. Kdor noče odpustiti, ni odpušanja vreden, in ga ne bo dosegel. Poslušaj svarječe besede modriga: Ti si meso; sovražiš bližniga, vender odpušanja per Bogu išeš? Sirah 28, 5. Bodi razžaljenje veliko ali majhino, ali velikokrat ponovljeno, moreš odpušati, ker vsigamogočni to zapove. Če ne odpustiš, karkolj dobriga delaš, je zastonj. Ali moli, ali posti se, ali bodi per sveti maši, per svetim obhajilu, pomagaj ubogim, ali kar si bodi dobriga delaj, nič ti ne pomaga, če ne odpustiš. Poslušaj Jezusa: »Kadar svoj dar k altarju perneseš, in tam se spomniš, de tvoj bližni kaj zoper tebe ima; pusti ondi svoj dar pred altarjam, pojdi prej se spravit s svojim bližnim, potlej pridi, in ofraj svoj dar.« Mat. 5, 23, 24. 
Odpusti in odpušaj zmiraj, hitro, popolnama, na vselej zavolj Boga. Če ljubiš le prijatle, in dobrotnike; če odpustiš sovražniku iz natornih uržahov, nobeniga plačila ne boš prejel; tudi neverniki, colnarji, in grešniki lahko delajo ravno tako. Če odpustiš le zato, ker se sovražnika bojiš; ker te prijatli nadležno napravijo; ker si bližniga potreben, ali iz drugih enakih uržahov, tvoje odpušanje ni nič vredno, ker ni zavolj Boga. Sveti Pavel pravi: »Kakor je Gospod vam odpustil, tako tudi vi.« Kolos. 3, 13. Gospod Jezus nam odpuša iz čiste ljubezni do naših duš; naše odpušanje more ravno tako biti iz čiste ljubezni do njega. 
Odpušaj iz serca, in delaj dobro svojim sovražnikam. Ti ne odpustiš iz serca, če misliš, ali praviš: Ne sovražim ga, pa ljubiti ga tudi ne morem. Nepopolnama odpušanje ni Bogu prijetno. Tudi ni zadosti le prijazno govoriti s sovražnikam, če ga v sercu ne ljubiš, in mu nočeš pomagati. Če nočeš z njim govoriti, lažnivo praviš: odpustil sim mu; če z njim prijazno govoriš, pa v sercu jezo ohraniš, si hinavic; če mu nočeš v potrebi pomagati, ako zamoreš, je tvoja ljubezen prazna, je le v besedah ne v djanji. Sveti Janez pravi: »Otročiči moji! ne ljubite le z jezikam, ampak tudi vdjanji.« I. Jan. 3, 18. 
Pomagaj svojim sovražnikam po keršanski ljubezni, koljkor premoreš, in koljkor je njim v prid. Ne reci v svojim sercu: Počakaj, ob perložnosti ti bom povernil, kakor si zaslužil. Ljubi moj! nikar ne reci tako, temuč: Počakaj, ob perložnosti ti bom pokazal, de te resnično ljubim. Če sovražniku pomagaš, boš premagal njegovo serce, ga boš spreobernil. Salomon pričuje: Dar utolaži narhuji serd. Prip. 21, 14. Kar daš z roko, spremi s prijazno besedo. Lepa beseda in dober dar premagata tudi terdovratno serce. Daj hitro, kar zamoreš dati, in bodi žalosten, če ne moreš sovražniku pomagati. Ne očitaj mu od njega prejete krivice, tudi ne njemu storjene dobrote; ne vsemi nazaj z besedo, kar z roko daš. Če delaš tako, boš nosil žarjavco na njegovo glavo; grevalo ga bo, de te je žalil, utegne še tvoj narbolji prijatel biti, kakor govori sveti Pavel. Riml. 12, 20. 
Porečeš: Vse to je resnično in potrebno, tode silno težko. Neumnež! če je vse to resnično in potrebno, tedaj stori, desiravno je težko. Velikokrat, prošen od prijatla, ali od mogočniga, težke reči delaš; zakaj pa bi ne zavolj Boga? Če nočeš odpustiti, si enak klapcu, ktirimu je Gospod serdito rekel: Ti hudobni hlapec! ves dolg sim tebi odpustil, ker si me prosil: zakaj se nisi ti usmilil svojiga zravenhlapza ? Potlej je rekel svojim služabnikam: Verzite ga v ječo, iz ktire ne pojde, dokler vsiga dolga ne poplača. Pravična sodba! Hlapec je bil uslišan od svojiga gospoda, on ni hotel uslišati svojiga zravenhlapza. Ravno tako bo s teboj, če nočeš sovražnikam odpustiti. Jezus pravi: »Ravno tako bo moj nebeški Oče vam storil, ako ne odpustite svojimu bližnimu.« Mat. 18, 23 — 35. 
Molitev. 
O Jezus, učenik krotkosti, ljubezni, mirnosti, milosti in odpušenja! nič več ne bom poslušal svojiga napuha, ampak le tebe, in bom po tvojim zgledu, in tvoji zapovedi odpušal iz serca, hitro, popolnama, in na vselej vsim svojim sovražnikam; tudi hočem jim zavolj tebe dobro za hudo vračevati. Če premislim tvojo molitev na križu za hude sovražnike, lih kadar so te v smertnih britkostih preklinjali, mi presune serce. Če premislim svoje velike grehe, in tvoje neskončno usmiljenje z menoj, se morem udati, in obljubiti enako usmiljenje s svojimi sovražniki. O sveti Abram! sprosi mi od Jezusa nepremagano krotkost, de po tvojim zgledu voljno vse preterpim, in popolnama odpustim vsim svojim hudim sovražnikam. Blagor meni, če sim usmiljen, ker bom večno milost prejel. Amen. 
XVI. dan svečana. 
Sveta Julijana, divica in marternica. 
Sveta Julijana je bila rojena v velikim mestu Nikomediji od bogatih pa hudobnih porodnikov. Nje oče je bil ajd, in velik sovražnik vsih kristjanov; nje mati je bila brez vse vere. Dekle Julijana je z razsvetljenjam gnade božje spoznala, de nje stariši ne žive prav; skerbela je spoznati praviga Boga, stvarnika nebes in zemlje, in njemu samimu služiti. V mestu ni bilo malo kristjanov; ti so pobožno, sramožljivo, mirno živeli, in s svetim življenjam se ločili od vsih drugih ljudi. Julijana je po njih bogaboječim slavljenji spoznala, de kristjani praviga Boga molijo; natihama je bila od njih v katoljški veri podučena. Ona je v sveti veri prav brumno in veselo živela. Pa nje oče je kmalo nad njo spoznal, kar se je bilo zgodilo, hudo jo je strahoval, de bi jo malike moliti napravil, in ker ni mogel per nji nič opraviti, jo je sam oblastniku v roke dal. Sveta Julijana se ga ni nič bala, temuč serčna, in stanovitna je ostala. Ker tudi sodnik ni nič mogel znjo opraviti, jo je umoriti ukazal. To je bilo v letu 290. 
Nauk. 
Vsa čast nič ne pomaga brez keršanskiga življenja. 
Dobra deklica Julijana je pravo vero Jezusovo iz svetiga življenja brumnih kristjanov spoznala. Ona je mislila: Res, to more biti prava zveličanska vera, ktira dela ljudi sramožljive, ponižne, čiste, pokorne, krotke, usmiljene. Res je to, in blagor svetu, ako bi vsi po sveti veri živeli. Zdaj je malo v resnici dobrih kristjanov, pa sami so tiga krivi, ne pa sveta vera Jezusova. Srečna deklica Julijana, ker ni živela po slabih zgledih svojih porodnikov, ampak po dobrih zgledih brumnih kristjanov. 
Dober zgled ima veliko moč. Sveto življenje je nauk in svarjenje. Dobro življenje uči, de zamoremo po svetih božjih naukih živeti, da je veselje do dobriga, daje serčnost, in skoraj sili dobro živeti. Sveto življenje dobrih tudi svari slabe kristjane, in druge, in jim k Bogu pomaga. Neverniki, akolih zlo spačeni, so se spreobračali narbolj zavolj dobrih svetih zgledov pervih kristjanov. V letu 400 je bil na Englendskim neki katoljški duhoven od nekiga neverza v hišo vzet. Ta nejevernik, imenovan Alban, je vidil tiga duhovna ponižniga, krotkiga, poterpežljiviga, molitevniga, vsiga drugačniga ko druge ljudi. Čudil se je, in vprašal tiga neznaniga človeka: »Kakšine vere si ti, ker te v vsih rečeh drugačniga vidim od drugih?« Duhoven ga je lepo v katoljški veri podučil, neverni Alban se je spreobernil, in potlej tudi za vero umerl. Zgled je bolji ko nauk; če je življenje slabo, je nauk zastonj; če je življenje sveto, je tudi nauk ozdravljiv. Če učiš prav, pa živiš slabo, ti bodo ljudje djali: Zdravnik! ozdravi sebe. Če živiš prav, in učiš sveto, tudi slabi ne bodo mogli tebi kaj zoperniga govoriti; morebiti se bojo poboljšali. Lih zato je sveti Pavel svojimu ljubimu Timoteju ognjeno perporočil: Bodi zgled vernim v besedi in v zaderžanji. I. Tim. 4, 12. 
Dober zgled je potreben in zapovedan. Vsaki more lepo živeti, de svojo dušo zveliča, in de bližnimu v nebesa pomaga. Ni zadosti le pred ljudmi dobro živeti, kakor hinavci delajo, ali zavolj hvale, kakor so farizeji delali; ampak more se per Bogu in per ljudeh sveto živeti. Živi tedaj sveto per Bogu, in per ljudeh, de svojo dušo zveličaš, de svojim bratam pomagaš dobro živeti, in de jih od hudiga vračuješ. Jezus je to zapovedal, rekoč: Naj sveti raše življenje pred ljudmi, de vaše dobre dela vidijoč časte Očeta nebeškiga. Mat. 5, 16. To zapoved ponovi sveti Peter: »Živite sveto med neverniki, de namesti hudiga govorjenja zoper vas, vaše dobre dela vidijo in Boga časte.« I. Pet. 2, 12. Vsaki je scer dolžan svojimu bližnimu dober izgled dajati, pa sosebno predniki, kakor, duhovni, oblastniki, stariši. Ti morejo tako živeti, de zamorejo s svetim Pavlam resnično reči: »Živite po meni, kakor jest živim po Jezusu.« I. Kor. 4, 16. Otroci so zavolj majhniga uma sosebno potrebni dobriga zgleda svojih porodnikov. Neki cerkveni učenik pravi: Ne porodniki, ampak ubijavci so, ktiri svoje otroke pohujšajo. 
Dolžan si jemati dober zgled drugihBodi zmiraj lačen vsiga dobriga, in posnemaj jih, ktiri po zapovedih žive. Premišljuj življenje učenika Jezusa, Marije, apostelnov, marternikov, in drugih svetnikov, de po njih živiš koljkor zamoreš. Tudi zdaj v tih spridenih časih Bog ima nektire zveste služabnike, živi po njih. To zapove Jezus po svojim apostelnu svetim Pavlu, rekoč: »Bratje! gledajte na tiste ktiri brumno žive.« Filip. 3, 17. Solnce ima svoje madeže, dobri imajo svoje slabosti; tedaj jemlji od njih, kar je po zapovedih, pa ne, kar je zoper zapovedi. Tudi nad slabimi najdeš podučenje, ako je tvoje serce ravno, in modro. Ni vse slabo, kar slabi delajo; tudi per njih vidiš ali mirnost, ali usmiljenje, ali kaj druziga dobriga; jemli od njih, kar je dobriga. Zlo njih slabo življenje je tebi nauk, ako si moder. Vidiš per njih marsktire slabosti, ali pregrehe, tedaj varuj se jih; vidiš njih sramoto, slišiš njih zaničevanje; to je tebi v nauk, de se tiga varuješ. Glej pa, de si pravičen, in de ne boš per drugih obsodil, kar per sebi izgovarjaš; morebiti imaš ti ravno tiste slabosti, pa se nočeš spoznati. Misli večkrat: Ako bi drugi govorili, ali delali, kar jest govorim, ali delam, bi se le meni prav zdelo? S tem boš hitreji sebe spoznal, in poholjšal. Ne zgovarjaj svojih grehov z grehi drugih ljudi; ampak obsodi svoje slabe dela s slabimi delmi drugih. Če ne, nimaš izgovora. Res pravi sveti Pavel: Nimaš zgovora; zakaj v komer drugiga sodiš v tim sebe obsodiš, ker ravno to delaš, kar obsodiš. Riml. 2, 1. Sovraži hudo, naj bo kjer hoče, in varuj se ga; ljubi dobro, naj bo kjer hoče, in delaj ga; tako bo tebi hudo in dobro v nauk. 
Molitev. 
O Gospod tvoja služabnica sveta Julijana je veliko pohujšanja v mestu od razujzdanih nejevernikov, in tudi od svojih porodnikov imela, vender se ni dala pohujšati; temuč je le po dobrih kristjanih gledala, de bi po njih živela, in tebi služila. Jest sim med kristjani, veliko dobriga vidim per tvojih zvestih služabnikih, vender moje serce se ne unema, in ni v njemu veselja do dobriga. Vidim slabe, in se rad nad njim pohujšam; vidim dobre, in se ne poboljšam; velikokrat se s slabimi ljudmi zgovarjam, dobre ljudi pa zaničujem. Ako bi ravno vsi živeli slabo, nimam zgovora za svoje grehe, ker imam življenje svetih pred očmi. O Jezus! daj mi gnado po izgledu svetnikov živeti, ker so oni po tebi živeli, de zamorem na sodni dan obstati. Amen. 
XVII. dan svečana. 
Sveta Školastika, divica. 
Sveta Školastika je bila rojena v mestu Norciji na laškim okoli pet sto let po Jezusovim rojstvu. Ona je bila sestra svetiga Benedikta; pa ni bila sestra njegova le po mesu, temuč tudi po duhu, ker je po njem sveto živela. Sveti Gregor Papež od nje pričuje, de je že v mladosti, kadar so skušnjave narmočneji, zaničevala vse dobrote in zapeljivosti sveta, ker je bila sosebno gnado od Boga prejela. Ona je popolnama sebe Bogu v dar dala, de bi za Jezusam zvesto hodila; šla je v samoto blizo gore Kazino, na ktiri je nje sveti brat Benedikt v pokori živel. Ondi je skerbela Bogu zvesto služiti v družbi svetih mladih divic, ktire je učila v svetosti in v pokori živeti. 
Sveta Školastika in sveti Benedikt sta se enkrat v letu obiskala, se pogovarjala od svetih reči, in eden drugimu serčnost dajala Bogu zvesto služiti. Pergodilo se je ene dni pred smertjo svete Školastike, de jo je sveti Benedikt obiskal; cel dan se z njo od svetih reči pogovarjal. Kadar se je mračilo, je od nje slovo vzel, de bi šel nazaj v klošter, pa ona ga je lepo prosila, rekoč: »Bodi, ljubi bratec! tukaj, de se vso noč pogovarjava od nebeškiga kraljestva.« Odgovoril ji je: »Ljuba sestra! ne smem čez noč zunaj kloštra ostati.« Ona je le tišala, rekoč: »Ostani, ostani, pa ni bila vslišana.« Takrat je nagnila glavo, in Boga prosila ubraniti mu domu iti. Hitro se je napravilo hudo vreme, bliskalo se in gromelo je strašno; tudi silni dež je šel, de je sveti Benedikt mogel ondi ostati, desilih nerad. Ona mu je rekla: Prosila sim tebe, pa nisim bila uslišana; prosila sim Boga, in on me je berž uslišal; pojdi zdaj če moreš. Vso noč sta se od nebeškiga kraljestva pogovarjala, in že tukaj nekoljko nebeškiga veselja vživala. Kmalo potlej je sveta Školastika v Gospodu zaspala, in v nebesa šla. Sveti Benedikt je pokopal njeno sveto telo v pokopališe, ki si ga je prej sebi perpravil, v ktirim je potlej tudi njegovo truplo počivalo. Dokler sta bila živa, sta bila z veliko ljubeznjo združena; njih trupla sta v enim pokopališu počivala; njih svete duše ste, in bote vekomaj v nebesih. O velika sreča! 
Nauk. 
Moli, in ljubi pravico, in boš uslišan. 
Sveta Šholastika je iz upanja usmiljeniga Boga molila, in je bila berž uslišana. Tudi mi bi bili uslišani, in bi sosebne gnade od Boga sprosili, ako bi bili dobriga in gorečiga serca, ker prav opravljena molitev ima veliko moč. Molitev ima veliko moč, ker Bog je zapovedal moliti, in je obljubil dobro molitev usliševati. Od tiga pričuje Kristus: »Prosite, in se vam bo dalo.« Luk. 11, 9. Te ljubeznive besede dajejo nam serčnost k molitvi; mi smo vsiga potrebni, Vsigamogočni zamore in hoče nam pomagati, ako ga prosimo; molimo tedaj in prosimo, de dosežemo, kar potrebujemo. Jezus nal perganja moliti, rekoč: »Ako vi, ki ste hudobni, dobre darove dajete svojim otrokam, veliko raji bo nebeški Oče dobriga duha dal tim, ktiri njega prosijo.« Luk. 11, 13. 
Ako hočeš, o kristjan! uslišan biti, ljubi pravico, želi svetost, iši časti božje, in svojiga zveličanja. Neizrečeno veliko dobriga so služabniki božji z molitevjo sprosili. Mojzes je s stanovitno molitevjo dosegel premaganje hudih sovražnikov. II. Mojz. 17, 9, 13. Z gorečo prošnjo je odvernil od ljudstva serd božji. II. Mojz. 32, 4, 14. Elija je prečudne čudeže z molitevjo od Boga sprolil: on je tudi nebo zaperel, de ni bilo dežja, in nebo odperel, de je dežja dalo. III. Kralj. 17. Tobija mož stanovitne molitve je angela Rafaela, ozdravnika imel. Tob. 12, 12 — Daniel je bil zavolj molitve od hudobnih v levnak veržen, pa ravno zavolj molitve od Boga v levnaku ohranjen. Dan. 6. Sveti Peter je bil iz ječe rešen, ker vsa cerkev je za njega rešenje molila. Djan. ap. 12, 1 — 11. Kdo zamore vse povedati, kar je molitev pravičnih od Boga sprosila! Bodi z Bogam združen, in boš od njega uslišan. David pravi: Gospoda sim iskal, in on me je uslišal. Ps. 33, 5. Jezus je rekel svojim učencam in nam: Ako bote v meni ostali, bote prosili karkolj bote hotli, in se bo vam zgodilo. Jan. 15, 7. Sveti Jakop tudi pričuje: Molitev pravičniga ima veliko moč. Jak. 5, 16. Porečeš: meni je tedaj zastonj moliti, ker sim grešnik. Odgovorim: če ti grešnik, ti bolj potreben molitve. Colnar je bil grešnik, je šel v tempel, ponižno je molil, in opravičen šel nazaj v svojo hišo. Luk. 18, 14. Če si grešnik, moli stanovitno , posnemaj colnarja v ponižnosti, in boš uslišan. Zapisano je: Molitev ponižniga predere oblake. Sirah 36, 21. Marija Magdalena je bila očitna grešnica, je s solzami Jezusa prosila in je bila uslišana. Sveti Pavel daje vsim serčnost rekoč: Perbližajmo se z zaupanjam sedežu božje milosti, de usmiljenje zadobimo. Hebr. 4, 16. 
Če greh ljubiš, in se poboljšati nočeš, je tvoja molitev Bogu ostudna. Če si sovražnik božji, pa pokore željan, le moli zaupljivo, Bog ne zaničuje molitve žalostniga serca; če si pa sovražnik božji, in hočeš v tem ostati, kako boš uslišan? Salomon pravi: Kdor svoje ušesa od zapoved odverne, tiga molitev je gnusoba. Prip. 28, 9. Tako govori Bog po Izaji: Desiravno bote veliko molili, ne bote uslišani, ker so vaše roke polne grehov. Iza. 1, 15. Uržah tiga je očiten, ker ti bi prosil Boga, ne de bi se spreobernil, ampak de bi časno srečo dosegel. Grešnik si, že blizo pogubljenja, poln skušnjav in drugih dušnih nadlog, kako boš uslišan, ako za rešenje od vsiga tiga ne prosiš, temuč le za posvetne dobrote? Ti ne želiš pokore, in ne prosiš Boga, de bi ti gnado spreobernjenja dal; tedaj ga prosiš le zato, de bi od tebe odvernil lakoto, vojsko, bolezen, druge nadloge, in de bi te pušal sveta dobrote v miru vživati. Sam lahko ničemernost svoje molitve spoznaš. Colnar je bil grešnik; on ni prosil sreče, bogastva, ampak duha pokore, in odpušanja, zato je bil uslišan; ti ravno tako prosi, in tvoja molitev bo uslišana. Kralj Jeroboam je bil velik grešnik, prerok ga je svaril, pa kralj ga ni poslušal, temuč vzdignil roko in ukazal preroka prijeti: roka se mu je berž usišila. Kralj je prosil preroka: Moli za-me, de bo moja roka zopet zdrava. III. Kralj. 13. On ni prosil, de bi se spokoriti zamogel, ampak de bi zdravje dosegel. Če ti tako prosiš je tvoja molitev nevredna. Ljubi moj! moli in prosi, de gnado praviga spreobernjenja zadobiš: prosi s solzami in stanovitno zato, in le tako upaj uslišan biti. Če hočeš prav moliti, premišljuj. Premišljuj bližno smert, pravično sodbo, lepe nebesa, strašni pekel, milost in pravizo božjo, edinost in neumerjočnost svoje duše, in svoje slabo življenje. Premišljevanje ti bo odpiralo in odperlo dušne oči, boš v velikim strahu, in iz serca molil. Premišljevanje ti bo v serce vlivalo skerb in ogenj, in tvoja molitev bo resnična, goreča, stanovitna in uslišana. David pričuje: V premišljevanji se je ogenj vžgal, moje serce se je v meni vnelo. Ps. 38, 4. 
Molitev. 
O moj Jezus! spoznam pred teboj svojo veliko mlačnost, in lenobo, iz ktire sim malo in slabo molil. Jest sim revniši od berača, ker nisim hotel per tebi iskati milosti, gnade in vsiga dobriga. Ti vsigamogočni in usmiljeni Gospod mene perganjaš moliti: si mi tudi izgled stanovitne molitve dal, pa jest prevzetni berač nisim hotel iz serca moliti, sim raji v vsih dušnih nadlogah živel. Prosil sim scer iz serca, de bi sveta dobrote od tebe dobival, ali vidne nadloge od sebe odganjal, pa ne za poboljšanje, in zveličanje svoje duše. Odpusti mi to grešno lenobo: za naprej hočem z moIitevjo tebe hvaliti, in prositi. O usmiljeni Gospod! daj mi svojiga duha; daj mi hude skušnjave premagovati, sebe pod tvoje zapovedi devati, in sveto živeti. O sveta Školastika sprosi mi od Jezusa duha molitve, de z gorečo, in stanovitno molitevjo vse perpomočke k zveličanju zadobim. Amen. 
XVIII. dan svečana. 
Sveti Simeon, škof in marternik. 
Sveti Simeon, ali Simon je bil brat svetih apostelnov Jakopa manjšiga, in Judeža Tadeja. Ti trije bratje so bili sinovi Kleofa in Marije. Kleofa je bil brat svetiga Jožefa, in Marija je bila divici Mariji bližna žlahta. Simeon, Jakop in Judež Tadej so v evangelji Jezusovi bratji imenovani, ker so bili njemu v žlahti. Judam je bilo navadno tako govoriti. Sveti Simeon je že v začetku v Jezusa veruval, in za njim hodil: blezo je bil tudi v družbi apostelnov v Jeruzalemu, kadar so po obljubi Jezusovi svetiga Duha prejeli. Sveti Jakop, apostel je bil pervi škof v Jeruzalemu, in sveti Simeon je ostal per svojim svetim bratu v pomoč. V letu 62 po Jezusovim rojstvu je bil sveti Jakop od judov neusmiljeno umorjen. Sveti Simeon je bil za njim za škofa tistiga mesta izvoljen, in on si je veliko perzadeval za spreobernjenje terdovratnih judov. 
Štiri leta potlej je prišel rimski vojvoda Cesti nad Jeruzalem, ker so se bili judje zoper rimljane spuntali. Sveti Simeon, in verni so po zapovedi Jezusovi zbežali, so šli čez Jordan v mesto Pela: ondi so bili do končanja nehvaležniga Jeruzalema: potlej so nazaj prišli, in v njega podertijah prebivali, kakor so mogli. 
Rimski cesarji, de bi se judje ne puntali, so natanko preiskovali vso žlahto kraljeve rodovine, de bi jo pokončali. Sveti Simeon je dolgo časa skrit ostal, pa pod cesarjam Trajanam js bilo deželnimu oblastniku Atiku rečeno, de je rodovine Davida, in zraven tudi Jezusu v žlahti. Atik deželni oblastnik v Judeji je berž ukazal svetiga Simeona prijeti, in več dni ga je neusmiljeno martral. Sveti Simeon je vse veselo prestal, in vsaki se je nad njim čudil, de možstoindvajset let star zamore toljkanj bolečin prestati. Na zadnje je oblastnik ukazal svetiga Simeona križati. Simeon je to hudo smert za veliko čast in srečo štel, de s tem postane podoben Jezusu odrešeniku. Njegova smert je bila 107 let po Jezusovim rojstvu. 
Nauk. 
Božji otroci smo: moremo po tim živeti. 
Sveti Simeon je bil kraljeve rodovine, brat dveh apostelnov, in tudi Jezusu v žlahti, pa vsa ta visoka čast bi mu ne bila nič pomagala, ako bi ne bil bogaboječ. Bogata žlahta, velika služba, ali kaj takiga ne daje zasluženja, ampak le lastne dobre dela ga dajejo. Sveti Mateuž piše, de enkrat, kadar je Jezus bil od velike množice obdan, Marija njegova mati, in Kleofa sinovi, med ktirimi je bil tudi sveti Simeon, so zunaj hiše stali in želeli do Jezusa priti. Eden je Jezusu rekel: Glej, tvoja mati, in tvoji bratji zunaj stoje, in tebe išejo. Jezus je odgovoril: Kdo je moja mati, in kdo so moji bratji ? Kdor stori voljo mojiga Očeta, ta je moj brat in moja mati. Joan. 12, 46 — 50. Jezus je vselej perserčno ljubil svojo mater in svojice, vender je tako govoril, de bi vedili, de kdor živi po volji božji, ta je njemu všeč. Kdor ljubi Jezusa, ta je njemu žlahta: če ga bolj ljubi, bližaj mu je: če ga ne ljubi, je deleč od njega. Jezus sam je govoril: Vi ste moji prijatli, ako bote storili, kar vam zapovem. Jan. 15, 14. Kdor ga ljubi, in uboga, ta je njegovi prijatel. 
Premisli, o kristjan! svojo po milosti božji zadobljeno visokost. Ti si kar človek podoba božja, ali kakor pravi sveti Pavel: Božji rod si: Djan. ap. 17, 28, 29. Ti si še bolj povikšan, kar kristjan: ker si otrok nebeškiga Očeta, ud Jezusa Kristusa, prebivalše svetiga Duha. Premisli, zopet ti rečem, svojo visokost, ker iz nezaslužene milosti božje si otrok božji. Ta sreča je veči od vsih drugih. Zato pravi sveti Janez: »Poglejte, kako veliko ljubezen nam je nebeški Oče skazal, de smo otrozi božji imenovani! pa ne le imenovani, temuč smo tudi res otroci božji.« I. Jan. 3, 1. Tudi sveti Pavel govori od te sosebne milosti, rekoč: »Sveti Duh našimu duhu pričuje, de smo otroci božji: zato tudi kličemo k Bogu: Abba, Oče.« Riml. 8, 15 — 16. Bog nas je vzel za svoje otrobe, nas ljubi, in hoče, de bi bili verbi nebeškiga kraljestva. O, neizrečena ljubezen božja do nas! Kristjan! tvoja narveči dolžnost je ta, živeti ko otrok božji. Otroci visokiga stanu se ločijo od drugih, se sramujejo nizkih opravkov, in vsiga, kar bi jim bilo v nečast pred ljudmi. Ti si otrok božji, živi sveto, in varuj se vsiga, kar te gardo poniža. Jezus te je rešil od služnosti hudičove, in te je postavil v število božjih otrok. Odpovej se tedaj hudobiji, in vsim grešnim željam; živi bogaboječe in sveto. Sveti Pavel pravi: »Si grehu odmerl, živi Bogu v Jezusu Kristusu.« Riml. 6, 11. Si otrok božji, spolnuj zapovedi svojiga. Očeta. Kdor svojiga očeta, ali mater gardo zaničuje, je vreden pekla: hujšiga obsojenja bi bil ti vreden, ako bi zaničeval zapovedi svojiga vsigamogočniga Očeta. 
Premisli, če živiš ko otrok božji. Veliko kristjanov je svojiga visokiga imena nevrednih; morebiti, si ti eden tistih. Premisli dobro, de se ne golufaš; ker zmota bi bila pogubna. Sveti Pavel pričuje: »Ktire Duh božji vodi, ti so otroci božji.« Riml. 8, 14. Duh božji uči v duhu in v resnici Bogu služiti: kdor po gardim poželjenji živi, ne posluša Duha božjiga. Če svetiga Duha poslušaš, in si mu pokoren, kažeš, de si res otrok božji; če pa živiš po poželjenji mesa, ne poslušaš svetiga Duha, nisi pravi otrok božji. De spoznaš, če si, ali nisi otrok božji, premisli tedaj, če Duh božji tebe vodi. Sveti Pavel ti bo pomagal spoznati se, ker tako govori: »Sad svetiga Duha je ljubezen, mir poterpežljivost, dobrota, pohlevšina, zderžanje, čistost. Dela mesa so nesramnost, nečistost, zdražbe, sovraštvo, razpertija, nevošljivost, požrešnost, in kar je takiga.« Gal. 5, 19 — 24. Lepo te prosim, premisli dobro vsako besedo, de se spoznaš, in veš, če živiš, ali ne živiš, ko otrok božji, de hitiš popraviti karkolj napčniga v sebi najdeš. 
Molitev. 
Oče nebeški! jest tvoj nevredni otrok žalostno spoznam, de sim tvojo neskončno milost zaničeval; nehvaležen sim ti bil vse dni svojiga življenja; perdruževal sim se sovražnim tvoje časti; grešil sim velikokrat zoper tebe; zato nisim vreden tvoj otrok se imenovati. Če premislim neizrečene dobrote, ki si mi jih dodelil, spoznam, de si res Oče vsiga usmiljenja; ako premislim svoje hude dela, morem spoznati svojo gardo nehvaležnost. Vem, tvoje velike dobrote sim v tvoje razžalenje obračal, vender prosim, ne zaverzi me po mojim hudim zazluženji, in ne odtegni mi svoje milosti. Posihmal si bom zlo perzadeval po izgledu svetiga Simeona tebi zvesto in stanovitno služiti, de tvojo milost hvalim vekomaj, Amen. XIX. dan svečana. 
Sveti Konrad. 
Sveti Konrad je bil bogat gospod v laškim mestu Placenca; bil je pošten in pravičen, pa nesreča ga je še boljiga naredila. En dan je šel na lov v hosto; ogenj si je napravil, de bi se grel, pa močen veter je ogenj zanesel, in ga hitro razširil: ker obraniti ni zamogel, je skrivaj v mesto hitel; velika škoda se je zgodila. Poškodovani gospodarji so pertekli, in tamkaj revniga človeka našli; ktiriga so storjene škode obdolžili, ga popadli, in pred sodnika peljali: ta revež se ni vedil prav odgovoriti, in čez majhen čas je bil k smerti obsojen. Konrad je to zvedil, tje šel, in rekel: »Ta človek je nedolžen, in jest sim kriv: po nesreči, in čez mojo voljo se je to zgodilo, vender hočem vso škodo poverniti. On je prodal vse svoje premoženje, in vso škodo poplačal.« 
Konrad je bil bogat, pa hitro ubog; potlej je sklenil svetu se odpovedati, in Bogu služiti, rekoč: »Zdaj nimam premoženja na svetu, bom tedaj skerbel bogastvo v nebesih vkup spravljati.« Žel je v Sicilijo, in blizo mesta Noata ostal, si je majhno hišico naredil: ondi je bil v terpljenju, v molitvi, v pokori do smerti. Živel je ojstro po navadi svetih pušavnikov: v vsih dobrih delih je ostal stanoviten, in sveto je umerl v letu 1351. 
Nauk. 
Storjeno krivico, ali škodo popraviti. 
Sveti Konrad je čez svojo voljo škodo storil, pa se ni zgovarjal, temuč pravično povernil. Veliko je premogel, in vse dal, de bi storjeno škodo popravil: raji je bil ubog majhen čas na svetu, ko krivičen in bogat. Njegova pravica mu je od Boga sosebno milost in gnado sprosila: obogatil je na duši, in poln dobriga zasluženja je šel v nebeško kraljestvo. 
Krivičnikov je veliko na svetu: ni mogoče povedati vsih krivic in golufji, vender ni skoraj slišati od povernjenja. Lakomnost rodi krivico, zgovarja krivico, in vbrani tudi spoznano krivico popraviti. Na svetu je veliko pravičnih golufnikov: pravični so v svojih očeh, krivični per Bogu. Eni, če so lih dolžni poverniti, se zgovarjejo, ali odlašajo, in nikolj ne povernejo. Oni raji terpe škodo na duši, ko na premoženji, potlej ob premoženje, in ob dušo pridejo. Res je, kar Modri govori: »Lakomnik ima tudi dušo na prodaj.« Sirah 10, 10. Grozna slepota in terdovratnost! Ljubi moj! premisli, de pravični Bog sovraži in prepove vso krivico. Ne le krivice storiti, tudi krivice želeti ne smeš, kakor sedma in deseta zapoved oznanujete. Če si krivičen, obžaluj svoj greh, in popravi krivico. Sveti Pavel pravi: »Nobeden naj ne golufa svojiga bližniga, ker Bog je maševavic vse krivice.« Kor. 4, 6. Zopet: »Ne tatje, ne odertniki, ne lakomniki ne bodo kraljestva božjiga posedli. I. Kor. 6, 10. Tedaj, ne bodi neumen, temuč poverni berž, in popolnama, če si komu krivico storil. Premisli: Kakšino menjo boš dal za svojo dušo? kaj ti bo blago v večnosti pomagalo? Vse kraljestva sveta so nič memo vrednosti tvoje edine neumerjoče duše. Ti bi dal veliko premoženja za zdravje svojiga telesa: zakaj bi ne dal veliko premoženja za zveličanje svoje duše? 
Terdno veruj, de ne zadobiš odpušanja, če ne poverneš. Sama nemogočnost te zgovarja, če zraven imaš voljo in skerb poverniti. Koljkorkolj bi bila tvoja žalost zavolj storjene krivice velika, brez povernjenja vender ne zadobiš odpušanja. Pokora je potrebna, ker si grešil, pa pokora brez povernjenja je lažniva. Sama pokora ni zadosti, samo povernjenje tudi ne. Ako te peče storjena krivica, pa je ne popraviš, žaluješ zastonj; ako poverneš, pa ne žaluješ, je premalo. Prerok Ezehiel pravi: »Ako hudobni poverne, in se spokori, bo živel, in ne bo umerl. Ezeh. 33, 15. 
Poverni hitro, ako zamoreš. Sveti učenik Tomaž pravi: »S krivico si grešil, z odlašanjam dolžniga povernjenja grešiš. Če dalje povernjenje odlašaš, raji ga odlašaš; morebiti te bo smert prehitela, in ne boš nikolj povernil. Morebiti boš to butaro svojim naslednikam naložil, in oni bodo to v nemar pušali. Ako bi ne zamogel berž poverniti, si saj perzadevaj, koljkor zamoreš, hitro poverniti. Imaj to dolžnost zmiraj per sercu, in hiti jo spraviti s sebe. Če povernjenje odlašaš, je tvoja nepremožnost radovoljna, nisi nedolžen. Če ne moreš bližnimu poverniti, ker iz lenobe nočeš delati; ker obračuješ denar za svoje kupčije; če pijančevanje, ali požrešnost, ali napuh, ali kaj drugiga vse požira, in zato ne poverneš, je tvoja nezmožnost radovoljna, in nimaš zgovora. 
Poverni bližnimu po velikosti storjene krivice. Morebiti si storil bližnimu veliko krivico brez vsiga svojiga dobička, ali z majhnim dobičkam, vender si dolžan vso storjeno krivico popraviti. Če si, naprošen od prijatla, zoper bližniga krivično pričeval brez vsiga svojiga dobička, je bližnimu vender krivica storjena. Če si za en kozarec vina v kupčji, ali v drugih rečeh pomagal bližniga golufati: če si odvzeto drago blago za majhno ceno prodal: če ukradeno blago tebi ni nič doneslo: ali če si bil kakorkolj drugači krivičen, moreš poverniti svojimu bližnimu po velikosti storjene krivice. 
Poverni komur je bila škoda, ali krivica storjena. Če si bil per cesarskih rečeh, ali opravkih nezvest, poprašaj, de zveš kako, in komu poverniti. Če si vkupil ukradeno blago, ali živino, ne daj je nazaj tatu (tatovam), ampak tistimu čigar je. Če si sam kako krivico storil, pravično poverni gospodarju; ako je mertev, njegovimu nasledniku. Če ne moreš vediti kako, ali komu poverniti, vprašaj, de zveš, in pravično poverneš. Ne storil bi prav, ako bi dal za svete maše, ali ubogim, ali cerkvam, kar drugim gre. Ako hočeš dati ubogaime, daj od svojiga, ne kar je drugih ljudi. Premiki besede, ki jih je Zahej pred Jezusam govoril: »Gospod! polovico svojiga blaga dam ubogim; če sim pa koga ogolufal, povernem čveterno.« Kar povernjenje zadeva, je velikokrat težko razsoditi, in težko pravično poverniti: ako čiste resnice ne veš, vprašaj učenike, in stori po njih modrim svetu; pa narvarniši svet je ta: Bodi dobre vesti, in nikar nobenimu krivice ne stori. 
Molitev. 
O Bog! spoznam pred teboj svoje lakomne in krivične želje na svetu obogatiti; te so mi branile za nebeško kraljestvo skerbeti; in so me napravile svojimu bližnimu krivico delati. Res, korenina vsiga hudiga je lakomnost; ta me je nepokojniga delala, me je odvračala od tvoje slusbe, merzloto mi v serce vlivala. Taki sim bil do zdaj, pa nisim vedil; pred očmi imel sim ubogiga učenika Jezusa, in slišal sim od njega: »Blagor ubogim v duhu«; vender moje lakomne želje niso počivale. O Jezus! odverni od mene vso lakomno ljubezen do sveta, de tebi samimu služim. Sveti Konrad! sprosi mi gnado vso lakomnost premagovati, in za nebeško kraljestvo skerbeti, de posvetno zaničujem, in grem po smerti nebeške dobrote vživat. Amen. 
XX. dan svečana. 
Veliko svetih marternikov. 
Katoljška cerkev dans obhaja spomin veliko serčnih marternikov umorjenih v mestu Tiru. V letu 304 je bilo hudo preganjanje čez cerkev; vse ječe v mestu Tiru so bile s kristjani tako napolnjene, de za tatove ali druge hudodelnike ni bilo prestora. Cesarski oblastnik je pisal nevernimu cesarju Dioklecjanu in vprašal, kaj storiti z zapertimi kristjani? Cesar mu je odgovoril: »Vse pomori, ako nočejo naših bogov moliti.« Oblastnik je tedaj svojim služabnikam berž ukazal vse kristjane iz vsih ječ perpeljati na dvor sodne hiše, in je zapovedal vse neusmiljeno gajžlati. Kadar so bili vsi raztepeni in kervavi, jih vpraša: »Hočete bogove moliti, ali umreti?« Vsi so glasno odgovorili: »Raji umreti, ko malike moliti!« Oblastnik je takrat ukazal vse zveri v dvor spustiti, de bi kristjane raztergale, pa nobena se jih ni dotaknila. Neverniki, ktirih je veliko gledat prišlo, so zavpili: Velik je Bog kristjanov! Hvala od nevernikov pravimu Bogu dana je grozno pekla oblastnika; ukazal je med kristjane skrivaj nektiri neverne hudodelnike pahniti: zveri so ko po zgledu za njimi šle, in med kristjani neverne hudodelnike raztergale; kar eniga niso živiga pustile, kristjanu pa nobenimu niso nič hudiga storile. Neverno ljudstvo je še bolj, ko prej, vsigamogočniga Boga hvalilo, in veliko njih se jih je spreobernilo. Oblastnik od sramote in jeze ni vedil kaj bi počel: je ukazal vse zveri v njih jame ugnati, in da soldatam povelje vse kristjane posekati, de bi dopolnil zapoved neusmiljeniga neverniga cesarja Dioklecjana. 
Nauk. 
Od čudežov. 
Čudno je to, de neusmiljene zveri niso nič hudiga kristjanam storile, nevernike pa raztergale; vsigamogočni Bog stori z vsim, kar hoče. Sveto pismo pričuje, de je bil Daniel med lačnimi levi šest dni brez vse škode; sedel je med njimi ko pastir med ovcami. Dan. 14, 39. Dva medveda sta iz gozda perletela na besedo preroka Elizeja, in raztergala dva in štirideset hudobnih otrok, ktiri so njega zaničevali. IV. Kralj. 2, 23, 24. Lev je umoril na poti eniga nepokorniga preroka, ker mu je bil Bog zapovedal. III. Kralj. 13, 24. Grozovitna riba je požerla Jona, in čez tri dni ga je vergla iz tebe živiga na suho, ker ji je bil Gospod zapovedal. Jona 2, 1, 11. Gospod Bog je Eliju rekel: Krokarjam sim zapovedal tebe rediti. Krokarji so mu meso, in kruh donašali. III. Kralj. 17, 4, 6. Kaj se čudiš, de vsigamogočni Bog čudeže dela? On je svaril vse, in vse more biti njegovi volji pokorno. 
Čudne reči zamorejo človeki, in angeli delati, ker natorne reči imajo čudno moč, pa človeki, in angeli ne zamorejo čez, ali zoper natoro delati, kar bi hotli: postavim ne morejo solnca ali zemlje ustaviti, bolnika s svojo voljo ozdraviti, merliča oživeti, in kaj takiga, ker to preseže moč vsih stvari. Sam Bog zamore prave čudeže delati, kakor David pričuje, rekoč: »Hvaljen bodi Gospod Bog, ktiri sam čudeže dela.« Ps. 71, 18. Sveto pismo povsod pričuje, de je Bog velike čudeže delal. Kdor taji čudeže, ali čudeže svetiga pisma natorno izlaga, je brez vere in praviga uma. Ni perpušeno tajiti, ali natorno izglati čudežov od božje besede poterjenih, pa tudi ni prav vse čudeže, de si niso skazani slepo verjeti, ker to zamore zlo škodljivo biti. Eni iz gardiga napuha zaničujejo vse čudeže: drugi iz slepe gorečnosti vse verjamejo brez razločka. Pervi so hudobni, drugi so neumni. 
Čudeži so od Boga k poterjenju razodete vere, ali k povikšanju njegove časti. Bog je dal oblast Mojzesu čudeže delati, de bi Israelci veruvali v Boga, vsigamogočniga stvarnika nebes in zemlje, in stanovitni ostali v njegovi službi. Pravični, in preroki so v božji moči čudeže delali, de bi odvračevali ljudi od hudobije, in pričevali od praviga Boga. Jezus je velike čudeži delal, de bi vsi v njega Odrešnika veruvali, kakor je sam terdovratnim Judam rekel: »Ako nočete mojim besedam verjeti, saj verjamite mojim čudežam.« Jan. 10, 38. Bog ne dela čudežov iz ničemernih uržahov: zato jih ni hotel delati pred kraljam Herodežam; tudi ne, kadar so ga judje skušali, in čudežov iskali od njega. Marka 8, 12. Čudeži prepričajo učene in neučene: ker človek ne zamore toljko, ako ni Bog z njim. Kako bi človek zamogel bolnika zgolj s svojo voljo in besedo naglo ozdraviti: slepimu pogled dati; merliča oživiti? Kadar Bog po svojih prijatlih čudeže dela, pričuje, de jih je poslal, in de resnico govore. To je bilo potrebno, scer bi bil vsak sapelivic lahko terdil: Mene je Bog poslal. Lih zato je Jezus judam rekel: Čudeži, ktire delam, sami od sebe pričujejo, de me je Oče poslal. Jan. 5, 36 . Ravno tako so apostelni lahko djali: Čudeže ktire delamo, sami od nas pričujejo, de smo od vsigamogočniga Jezusa poslani. 
Bog navadno čudeže dela le po dobrih k povikšanju svoje časti. Bog je pošiljal svoje prijatle resnico oznanovat, in je po njih čudeže delal, de bi svet prerojen bil. Velikokrat je Jezus opominjal se lažnivih prerokov varovati, in zraven je djal: Iz njih del jih bote spoznali. Mat. 7, 15 , 16. To je rečeno tudi neumnežam sedajnih časov, ktiri vsakimu lažniku verjamejo, ker so polni škodljivih vraž. Ti drago kupujejo od golufnikov vražne perpomočke, de toča ne pobije, de jih strelja ne udari; de zvedo številke, ki bodo v prihodno vzdignjene, in še več drugiga takiga. Cunjasti preroki hodijo po samotnih krajih zapeljevati neumne ljudi; najdejo vero in denar per njih, potlej vse zapravijo po ošterijah. Smet in zveršk od ljudi, pijanci, vlačugarji, in golufniki niso od Boga poslani čudežov delati. Ti, ako bi zamogli točo, streljo, bolezen, strup in kaj takiga odganjati, bi ne bili reveži in vlačugarji. Ni brez greha takim slabim ljudem verjeti: je tudi velik greh njim verjeti, ako grešne vraže uče. 
Vprašaš: zakaj zdaj ni čudežov? Odgovorim: zdaj je malo čudežov, ker zdaj niso potrebni. Nevernikam so bili čudeži v začetku potrebni, zdaj niso potrebni. Sveti Pavel pravi: Jeziki (ravno tako drugi čudeži) niso v znamnje vernim, temuč nevernim. I. Kor. 14, 22. Zdaj tudi so vedni čudeži na nebu in na zemlji, in oznanujejo vsigamogočniga Boga. Porečeš: bi ne bili tudi zdaj potrebni posebni čudeži za spreobernjenje grešnikov? Čudeži niso tim potrebni; ker imajo razodeto poterjeno besedo božjo: v to naj verujejo, in po te naj žive, če ne, so sami krivi svojiga pogubljenja. Kristus pravi: Bogatin je prosil Abrahama: Pošli Lazarja mojim bratam, de se spokore, in ne pridejo v to meilo terpljenja. Abraham je odgovoril: Imajo Mojzesa in preroke, naj jih poslušajo. Luk. 17, 27 — 29. Ravno to je rečeno slepim, in terdovratnim grešnikam. 
Molitev. 
O moj Bog! molim s hvaležnim sercam tvoje razodete, in poterjene nauke. Tvoji nauki, in tvoje zapovedi le v svetost napeljujejo, in nas store vredne tvoje velike milosti. Tvoji nauki, in tvoje zapovedi so zgolj svetost in čistost, ja! morejo od tebe biti. Blagor vsimu svetu, ako bi vsi ljudje po trojih naukih živeli. Desiravno oni niso poterjenja potrebni, ker so pravica, in usmiljenje, vender zavolj naše slabosti si jih hotel z velikimi čudeži poterjevati. Daj meni, in vsim pokorno dušo, de po tvoji sveti besedi živimo in pridemo tebe čudodelnika vekomaj hvaliti. Amen. 
XXI. dan svečana. 
Sveti Peter Damijan škof. 
Sveti Peter je bil rojen v mestu Ravena na laškim od katoljških starišov: on je bil zadnorojen, in je bil zlo majhen, kadar so mu stariši pomerli. Po njih smerti je bil v hišo vzet od eniga svojih bratov, pa per njem je bil služnik, ne brat: svinje je mogel pasti, slabo oblačilo je imel, malo kruha in veliko strahovanja. To ojstro življenje mu je bilo nauk, in začetik svetiga življenja. Drugi brat, imenovan Damijan, je bil ves dober in usmiljen, ta je Petra k sebi vzel, z njim ljubeznivo delal, in tudi ga v šolo dal. Peter se je iz hvaležnosti do svojiga dobriga brata kotlej Peter Damijan imenoval. On se je v šoli veselo, goreče, in hitro učil, de je kmalo učenik drugih postal; hvaljen je bil od vsih, in lahko živel. Vse te dobrote ga niso zapeljale, de bi mehko in visoko živel, temuč je vedno mislil nestanovitnimu svetu slovo dati, in bolj popolnama Bogu služiti. Čedalje sveteji je bil, molil, se pokoril, ubogim pomagal, in, kar je zamogel, dobriga storil. On je čedalje bolj zapeljivosti sveta spoznaval, zato je v klošter šel, kjer je živel v samoti, v molitvi, v ojstri pokori. Njemu ni bilo zadosti le za svoje zveličanje skerbeti, ampak skerbel je tudi za zveličanje drugih. Papež Štefan, IX. tiga imena, ga je v Rim poklical, ter namenil za perviga Kardinala, in škofa mesta Ostja, Vsi dobri so bili tiga veseli, le on ne, in Papež ga je z veliko ojstrostjo v to veliko čast permoral. 
Sveti Peter je bil, ne le v oblasti, tudi v gorečnosti, pravi naslednik svetih apostelnov; nevtruden je zmiraj bil v svetih opravkih; vedno je oznanoval besedo božjo; učil posebej nevedne, svaril grešnike, in skerbel za zveličanje vsih stanov. On je vse to le ponižno, in ljubeznivo z velikim pridam vsih opravljal, ker je Boga in bližniga goreče ljubil. Nartežejši opravki katoljške cerkve so bil v njegovih rokah; tudi so ga papeži pošiljali v daljne škofije velike reči po rovnat, kar je on vse prav serčno dokončal. Za plačilo vsih tih dobrih del je on nadležno prosil Aleksandra papeža, II. tiga imena, de bi se smel svoji škofiji odpovedati, in zopet v pušavo iti. Iz zgolj ponižnosti in želja do samote je za to goreče prosil, in z nadležnimi prošnjami dosegel. Kadar je bil zopet v klošter prišel, je bila njegova ponižna duša prav vesela: ondi je sveteji živel, vender zmiraj za vso katoljško cerkev skerbel, in se nevtrudno k smerti perpravljal. Ker je sveto živel, je tudi sveto umerl, osemdeset let star 22. tiga mesca, v letu 1072. 
Nauk. 
Od ničemernosti sveta: od perpravljanja v večnost. 
Sveti Peter Damijan uči zaničevati dobrote sveta, ker so kratke, nestanovitne, zapeljive. On bi bil lahko na svetu srečen, pa z gnado božjo je spoznal ničemernost sveta, in je v samoto hitel. Rimski papež ga je na svetlobo postavil, in visoko povzdignil, on pa se je bal visokosti, in zmiraj hrepenil po ljubi pušavi, samoti in pokori, de bi se perpravljal srečno umreti. Njegova je bila res prava modrost, in ta more biti modrost sleherniga kristjana. Vsak ne more, in ni dolžen v pušavo iti, pa vsak se more varovati sveta zapeljivosti, more Boga iskati, njemu samimu služiti, de svojo dušo zveliča. 
Ljubi moj! premisli, kaj zdaj imajo mogočni, bogatini, in drugi, ktire je svet srečne imenoval, ako niso Bogu služili? Vsa njih mogočnost, čast in veselje je minilo, njih meso je prah, njih premoženje drugi vživajo, njih duša od vsih posvetnih dobrot nič nima. Res, duša ne more s seboj vzeti, kar je na svetu vživala, ona nič tiga ne potrebuje v večnosti, ampak le dobrih del, in gnade. Kakšna bo pa z dušo, ktira je v svet zaljubljena? nesrečna bo vekomaj. O neumnež! zakaj si pijan v duhu? zakaj svojo večno srečo v nemar pušaš? Tedaj delaj, kar Jezus zapove: Spravljaj si bogastvo v nebesih, ktiriga ti nobeden ne more odvzeti. Mat 6, 20. 
Praviš: Vender je bilo njim dobro na svetu. Res je bilo njim dobro, pa vsa njih sreča je minila, in ta jim v večnosti ne pomaga. Salomon pravi: Vse, kar so moje oči zaželele, si nisim nič odrekel, in vse sladnosti sim vžival, potlej sim nad vsim vidil ničemernost in duha težo. Prid. 2, 10, 11. Vživaj, o človek! vse sladnosti sveta; imaj le karkolj tvoje serce poželi, kaj ti bo vse to pomagalo? Poslušaj! En bogatin je veliko premoženja imel, vesel je bil tiga, neumno ga ljubil, in sam per sebi rekel: »Duša moja! imaš veliko blaga spravljeniga na veliko let; počivaj, jej, pi, in bodi dobre volje.« Bog mu je rekel: »Norez! še to noč bo tvoja duša od tebe terjana; kar si pa vkup spravil, čigavo bo?« Tako gre človeku, pravi Kristus, ktiri ni v Bogu bogat. Luk. 12, 16, 21. Tedaj nisi srečen, ker dosti imaš, ampak če si zderžljiv, ponižen, usmiljen, hvaležen, bogaboječ. 
Premisli, de na svetu vse hitro mine, večnost nikolj. Vse posvetne dobrote so prazna senca, hitreji preteko kot čoln od močniga vetra gnan, hitreji kot prah pred močno sapo; premisli svoje pretečene leta, in tebi se bodo zdele, kakor prazne sanje; dobro in slabo hitro mine. Premisli večnost in boš lahko spoznal, de sedajno življenje proti večnosti je nič, ali zlo malo. Naj bo tvoje življenje dolgo koljkor si sam vošiš; naj bo tvoja sreča stanovitna do smerti, vender vse to hitro preteče, večnost pa nikdar. Premisli tudi, de tvoje sedanjo življenje, ako ravno kratko, ti bo zaslužilo srečno, ali nesrečno večnost, iz ktire nikdar ne pojdeš. Če imaš veliko, ali malo premoženje, boš drugim vse zapustil, svoje dobre ali hude dela boš s seboj vzel: ako v smertnim grehu umerješ, ti ne bo nikdar odpušen: ako umerješ v gnadi božji, ta ti ne bo nikdar odvzeta: vekomaj boš v peklu, ali vekomaj v nebesih. Premisli dobro vse to, in delaj, kar sveti Pavel zapove: »S straham in trepetanjam si perzadevaj za svoje zveličanje.« Filip. 2, 12. 
Zdaj misli, želi, delaj, in se varuj, kar boš mislil, želel, in se bal zadnjo uro. Zadnjo uro boš dušne oči odperl, boš spoznal ničemernost sveta, in hudobo svojih grehov. Takrat boš spoznal resnico besedi svetiga Pavla, rekočiga: »Ktiri jokajo, naj bojo, kakor bi ne jokali; ktiri se vesele, kakor bi se ne veselili; ktiri kupujejo, kakor bi ne imeli; ktiri svet vživajo, kakor bi ga ne vživali, zakaj podoba sveta, prejde.« I. Kor. 7, 30, 31. Blagor tebi, če zdaj misliš, kar boš zadnjo uro, ker svet te ne bo nikdar od Boga odvernil. Varuj se zdaj, kar te bo zadnjo uro peklo, in kar ti bo v večnosti škodovalo. Zdaj je prijetno svojim slabim počutkam streči, in sladko po svoji volji živeti, pa grešna sladnost je strup, ki ti bo smertne težave napravil. Ti se varuješ jedi, piti, kar tvojimu telesu škodje, varuj se skerbniši, kar zamore tvojo dušo nesrečno storiti. Delaj zdaj, kar boš ob zadnji uri želel imeti. Ob zadnji uri boš želel obilnost dobrih del, odpušanje grehov, večno zveličanje, tedaj bodi lačen in delaven dobrih del; opusti grehe, in grehov perložnosti; spokori se resnično; popravi bližnimu storjeno krivico; hitro poravnaj vse, in ne odlašaj v prihodni čas, ker čas, in gnada ni v tvoji oblasti. Blagor tebi, če si tim naukam pokoren! 
Molitev. 
O Bog, kako velika je moja slepota! ti si meni dobrotljivo dal neumerjočo dušo, vse perpomočke k zveličanju, učil si me prav živeti; vender jest kakor neumen otrok sim skerbel le za svet, svojo dušo pa v nemar pušal. Vem dobro, de vse, kar le mojimu slabimu telesu dopade, je prazno, vender ne jenjam svoje škode ljubiti; bom tedaj ob zadnji uri enaki beraču, ktirimu se senja, de je velik gospod, in potlej se znajde v poprejšnih cunjah. Slabeji od njega bom jest, ker grešna ljubezen do sveta me bo odločila od tebe, in pahnila v večne tame. O ljubi Oče! pomagaj mi dušne oči odpreti, de prav vidim; daj mi veselje do dobriga, de po dobrim hrepenim; daj mi moč dobro delati, in stanovitno za nebeško kraljestvo skerbeti. Ljubi moj pomočnik sveti Peter! prosi same Boga, de mi gnado daje zaničevati, kar vidim, in ljubiti, kar ne vidim, de pridem večne dobrote vživat. Amen. 
XXII. dan svečana. 
Svetiga. Petra stol v Antiohiji. 
Osemnajsti dan prosenca je bil spomin svetiga Petra stola v Rimi, de bi bili vsi verni opominjani spoštovati, in ubogati narvikšiga vidniga poglavarja katoljške cerkve. Dans cerkev obhaja spomin svetiga Petra stola v Antiohiji, ker je v tistim velikim mestu vero oznanoval, in tisto cerkev, ali škofijo vižal, preden je v Rim šel. Sveti Peter ni le v Jeruzalemu, in v Judeji, ampak tudi v drugih deželah Jezusa oznanoval: on se ni bal ne terdovratnih judov, ne neusmiljenih nevernikov, ampak je serčno učil, de bi vsi spoznali, in molili Jezusa odrešenika sveta; ravno tako so delali drugi apostelni. Hvalimo Jezusa, ktiri je svetiga Petra postavil za narvikšiga pastirja svoje cerkve; zahvalimo Jezusa, ktiri je svetimu Petru in drugim apostelnam dal učenost, in serčnost vero oznanovati, de bi bili vsi zveličani. Nauki Jezusovi so po svetih apostelnih tudi do nas prišli, in blagor nam, če po njih živimo. De verni stanovitno ostanejo v naukih svetih apostelnov, in v edinosti katoljške cerkve, bo zdaj podučenje. 
Nauk. 
Katoljška cerkev je od Boga čudno postavljena in ohranjena. 
Katoljška cerkev, zidana na fundament apostelnov, in prerokov, ktire je sam Jezus poglavitni vogalni kamen, je delo vsigamogočnosti božje. Cerkev je bila majhna v začetku zavoljo ponižniga življenja, in zasramovane smerti Jezusove; zavolj majhniga števila izvoljenih apostelnov; zdaj je ona po vsim svetu razprosterta. Od kod je to ? kdo je dal veri katoljške cerkve rasti, in se povsod razširovati? To ni od drugod, kakor od Boga: to je delo njegove moči. 
Bog je scer obljubil odrešenika še v začetku sveta berž po pervim grehu, in to ljubeznivo obljubo je po prerokih velikokrat ponavljal, pa ta je bila nevercam malo znana. Judje so neumno mislili, de Mesija bo prišel z veliko močjo jih rešit od vsih vidnih sovražnikov. Kar je bilo prerokovano od časti Jezusove cerkve, so judje zastopili od mogočnosti njegoviga posvetniga kraljestva. Tudi Jezusovi učenci so bili polni te terdne misli, preden so prejeli svetiga Duha. Zato so se med seboj prepirali, kdo zmed njih bi bil pervi v njegovim kraljestvu, in tudi po vstajenji so ga skerbno prašali: »Gospod! boš li ob tim času kraljestvo Izraelcam zopet postavil?« Djan. ap. 1, 6. Odrešenik je prišel po obljubah ob namenjenim času, pa ves drugačen kakor so si ga judje mislili. Jezus je rojen v raztergani štalici od uboge matere: ubog je zmiraj, kakor je sam rekel: Lisice imajo jame, ptice imajo gnezda: jest nimam, kam glave nasloniti. Luk. 9, 58. Jezus je res velike čudeže delal, pa njegova špotliva smert je vse ljudi pohujšala, tuapostelne. On je potlej od smerti vstal, pa njegovo vstajenje ni bilo vsim očitno kakor je bila očitna njegova smert. 
Jezus je postavil za podslombo svoje cerkve, kar bi narložej spridene ljudi od vere odvračevalo, ponižnost, uboštvo, zaničevanje, pokorjenje, terpljenje, smert: vender cerkev se je hitro po vsim svetu razširla, in ravno to pričuje, de je Bog z njo. Judje in neverci so pred svojim spreobernjenjam zaničevali Jezusa, in njegovo špotljivo smert, kakor sveti Pavel pričuje, rekoč: »Mi oznanujemo Jezusa križaniga: to je pa judam pohujšanje, in nevercam nespamet.« I. Kor. 1, 23. Tudi apostelni so bili slabi; nikdar niso mogli verjeti, de bo Jezus umerl, ako ravno jim je velikokrat pravil. Zato jim je zadnji večer rekel: »Vsi se bote nad menoj pohujšali.« Res, vsi so se nad njim pohujšali, in v velikim malovernim strahu bili zavolj njegove smerti. O prečudna modrost božja! Žpotliva smert Jezusova je ves svet pohujšala, potlej svet premagala. Ravno tisti, ki so Jezusa križaniga zaničevali, so Jezusa križaniga molili, in za njegovo ime umerli. Cesarji, kralji, in mogočni so cerkev preganjali, potlej so vanjo prišli, in Jezusu služili. 
Tudi je potrebno premisliti, kakšini so bili apostelni. Jezus, kakor piše sveti Pavel; je izvoljil, kar je bilo nespametniga pred svetam, de je modre preučil; in kar je bilo slabiga pred svetam, de bi mogočne premagal. I. Kor. 1, 27. Koljko je bilo apostelnov? Le dvanajst. Koljko je bilo slepih, in spačenih ljudi? Veliko milionov; vender ves svet je bil preučen, in premagan od Jezusoper tim delu, ako se premisli, de so bili učenci neučeni, boječi, maloverni, preden so bili z gnado svetiga Duha napolnjeni. Kakšini so bili potlej? Oni so neperstrašeno učili; niso se bali zmote; nikolj ni bilo treba popraviti, kar so enkrat učili; vsaka beseda je bila čista resnica, naj bo iz ust perviga ali zadnjiga apostelna; povsod je bil enaki nauk, pred ljudstvam ali mogočnimi, pred vernimi in sovražniki. 
Kakšno plačilo so apostelni za svojo veliko skerb prejeli? Oni so plačilo prejeli kakoršniga jim je bil Jezus obljubil: »Ako so mene sovražili, bodo tudi vas sovražili.« Jan. 15, 20. Velikokrat so od Jezusa slišali, de bodo sovraženi, preganjani, in umorjeni za vero. Apostelni, iz goreče ljubezni do Boga in do bližniga, niso počitka imeli, bližne in daljne dežele so obhodili, de bi vse učili, in spreobernili, pa za toljkanj dobriga so veliko hudiga prejemali. Terdovratni judje, in neusmiljeni neverci so sovražili, preganjali, in umorili svoje dobrotnike, in zraven mislili dobro delati. To ni bilo apostelnam neznano: oni so že po prej vedili britkosti, ktire jih čakajo po besedah njih učenika Jezusa: vender so veselo hodili pred kralje, in oblastnike, so rad terpeli, in serčno umerli za prejete nauke. 
Božja moč še bolj očitna postane, ako se premisli, kakšini so bili, in so nauki Jezusovi; ktire so apostelni oznanovali. Nauki Jezusovi so čisti, ojstri, in spačeni natori zoperni. Kterim so bili ti nauki oznanjeni? Ti ojstri nauki so bili oznanjeni mesenim judam, in spridenim nevercam. Ti so imeli stare šege, dopadljive vraže, v ktirih so bili rojeni; drugiga niso vidili in slišali: vender oni so hiteli v katoljško cerkev, zlasti pa neverniki. 
Krivoverci so vstajali zoper katoljško cerkev, in prekanjeno skušali nje sveto vero spačiti; tudi mogočni so si perzadevali s silo odvračati verne od nje, pa niso nič mogli zoper njo. Judje so silno sovražili Jezusa, apostelne in verne: njih slepo in smertno sovraštvo popisuje djanje apostelnov, vender oni niso nič opravili. Neverni cesarji so povsod in dolgo vero preganjali, in si jo pokončati zlo perzadevali, vender cerkev je stanovitna ostala. Vernih je bilo pomorjenih brez števila, pa vender jih je bilo čedalje več. Padale so kraljestva, hude vojske so bile, čudne spremenjenja so se godile po svetu; preteklo je že 1827 let, pa cerkev Jezusova je še zmiraj, kar je bila v začetku, in bo tudi ostala do konca sveta, kakor je Jezus obljubil: »Bom z vami do končanja sveta.« Mat. 28, 20. Tudi: »Peklenske vrata ne bodo nje premagale.« Mat. 16, 18. 
Kristjan moj! moli tedaj vsigamogočnost božjo, in hvali Jezusa poglavarja cerkve, ktiri jo je prečudno postavil, in ohranil. Zahvali ga, ker te je vanjo poklical, kjer pod usmiljenim vižanjam rimskiga papeža, škofov, inu duhovnov uživaš v miru svete nauke, svete Zakramente, in vse dobrote, ktire je Jezus s svojo sveto kervjo zaslužil. Bodi pokoren katoljški cerkvi: bodi stanoviten v edinosti njenih svetih naukov: živi po njih, de prideš v nebeško kraljestvo. 
Molitev. 
O Jezus! ti si mene iz sosebne nezaslužene milosti v svojo cerkev postavil, de bi v nji zdravo pašo svetih naukov, in vse perpomočke k zveličanju imel: moja sreča je neizrečeno velika, ker brez vsiga perzadevanja prejemam čiste nauke; se ne morem zmotiti, ako cerkev poslušam, pa jest sim bil do zdaj tebi, in tvoji cerkvi nehvaležen; tebi, in tvoji cerkvi nepokoren. Sveti Peter bi apostelni so neizrečeno terpeli, in tudi umerli za sveto vero: njih namestniki neprenehama uče, opominjajo in svare, vender jest neumna ovčica sim jim malo pokoren. Ljubi Gospod! odpusti mi pomagaj mi s svojo gnado, ne le ohraniti čiste nauke svoje matere katoljške cerkve, ampak tudi prav skerbno po njih živeti, de v častito cerkev nebeško pridem. Amen. XXIII. dan svečana. 
Sveta Marjeta iz Kortone. 
Sveta Marjeta, imenovana Kortona, ker je v tistim mestu dolgo živela in tudi umerla, je bila rojena v Lavijanu na toškanskim okoli 1245. Njeni stariši so bili ubogi pa pošteni. Kadar je bila Marjeta sedem let stara, ji je mati umerla. Ona ni rada svojiga očeta ubogala, ga je žalila, in tudi zaničevala; per slabih dekličih je bila rada, in od njih se je hitro vsiga hudiga naučila, in to slabo seme je hitro grešni sad obrodilo. Mladenči so jo zalazovali, bila je brez strahu, nevarnost se ni bala, padla je lahko v nastave: ker je imela sprideno serce. Marjeta je bila velikokrat od očeta svarjena, pa se ni dala od hudiga življenja odverniti. Znanje je storila z mladenčam visokiga stanu, zapustila je svoj dom in šla z njim v mesto Montpulcjan, kjer je devet let per njem grešno živela; špot je bila svoje žlahte, in pohujšanje vsiga mesta. Ni bilo skoraj več upanja za njeno poboljšanje, pa Bog ji je oči s strašno pergodbo odperel. Nje ljubi mladenč je šel en dan iz mesta, pa zunaj mesta so ga drugi mladenči, morebiti zavolj nesramne Marjete, neusmiljeno ubili, v jamo vergli, pa s parstjo in hosto zakrili. Marjetin kužek je bil z njim šel, zdej pride ves žalosten nazaj: to jo je grozno skerbelo, sosebno ker vidi, de mladenča ni: tretji dan ga gre iskat, kužek gre z njo, in obstane, kjer je mladenč zakopan bil: ona razmeče hosto, in ga vidi mertviga, ranjeniga, červiviga, smerdljiviga. Kakor od strelje udarjena se je prestrašila in omedlela; potlej premišljuje njegovo ostudno truplo, do kteriga je devet let toljkanj gardiga dopadajenja imela, in še bolj premišljuje nesrečo njegove duše, in zavpije: Kje je pa tvoja duša! In na to vprašanje si ni upala odgovoriti, ker ta odgovor je bil le pravičnimu sodniku znan, ki je njeniga zapeljivca sodil. Iz tiga spozna nestanovitnost in ostudnost grešniga veselja, in svojo veliko nespamet dušo dajati v peklenske martre zavolj svojiga hudiga poželjenja. S pomočjo gnade božje obžaluje svoje grešno življenje, in terdno sklene drugači živeti. 
Marjeta iz tiga dobriga namena gre iz mesta Montpulcjana, in pride nazaj v Lavijan k očetu; kleče ga prosi odpustiti ji, in jo v hišo vzeti, pa njene solze niso nič sprosile. Žalostna je šla proč, ker ni milosti dosegla. Ene dni potlej je šla v cerkev in je verno ljudstvo z verojo okolj vratu kleče prosila dano pohujšanje odpustiti ji. Njena očitna ponižnost je bila vse hvale vredna, vender je hudo razserdila vso žlahto, in so jo iz tistiga kraja spodili. Marjeto od vsih zapušena, in zaveržena je bila močno skušana se podati v poprejšno življenje, pa božja gnada jo je podperala in ji dala to skušnjavo srečno premagati. Vzdignila se je, in šla v mesti Kortona, kjer je bila od usmiljene gospe v hišo vzeta: tamkaj si je zvolila dobriga spovednika, in ga je rada ubogala. Tri leta potlej je šla v klošter, kakor je zmiraj želela, in večkrat prosila. Marjeta že v začetku svojiga spreobernjenja je svetu in vsim greham slovo dala, in sebe ojstro pokorila. Ljubezen do Boga je če dalje bolj rasla v njenim sercu, in je popolnama pregnala vso grešno ljubezen do sveta, sama je narraji bila, de bi ložej premišljevala; sebe je vedno pokorila, se podila, na tleh ležala; cele noči je včasi kleče jokala pred podobo križaniga Jezusa. Ona je sveto sovražila svoje slabo telo; neizrečeno je bila jezna na svoje obličje, ktiro je bilo še v velikim pokorjenji lepo; želela je vsim biti ostudna, ker je prej ljudem dopadla: ona bi bila s svojim telesam še bolj neusmiljena, ako bi ji njeni modri spovednik ne bil branil. Lahko se ve, de je sveta Marjeta zavolj pretečeniga grešniga življenja dolgo časa hude skušnjave imela, pa vse nadležne skušnjave je srečno premagovala. Ona ni le zavolj svojih grehov zmiraj žalostna bila, ampak tudi je bila žalostna zavolj vsih grehov drugih ljudi, in je vedno skerbela zapeljane duše na varno pot pokore perpraviti. Petindvajset let je bila stara, kadar je grehu slovo dala; triindvajset let je v ojstri pokori živela; oseminštirideset let stara je umerla. Minihi svetiga Franciška so nje truplo s častjo pokopali: do donašniga dne je njeno truplo nestrohljivo ostalo. Bog je po nji velike čudeže delal, de bi vsim ljudem pričeval, koljko mu resnična pokora dopade. 
Nauk. 
Od pokore, ali spreobernjenja. 
O srečna sveta Marjeta, ktero je Bog iz velikiga usmiljenja od hudobniga življenja odvernil! Ona je poprej hitela v pogubljenje, zdaj pa je in bo vekomaj v nebesih. O srečna pokora, ktira vzame dušo iz hudičove oblasti! Veliko mladenčov, in dekličov posnema Marjeto v grehih, pa ne posnema svete Marjete v pokori. Ti od grešne ljubezni zapeljani lahko greše; grehi bolj oslabe že pokaženo natoro, in ta brani se poboljšati; zapeljane duše se boje spovednikov po zapovedi pravičnih, najemnikov išejo, in jih najdejo; so potlej mirne vesti, čelih brez poboljšanja spovedi opravljajo. Slepi grešniki nimajo in nočejo imeti praviga zapopadka od keršanskiga življenja od hudiga, od dobriga, od opravičenja; zato ne spoznajo svojih grehov; radi verjamejo slabim, so lahko zapeljani, ker žele zapeljani biti. Takim radovoljno zapeljanim dušam Bog perpuša zaderge, kakor David pričuje, ker so jih vredne. Ps. 10, 7. Kristjan moj! brez resničniga spreobernjenja so spovedi slabe, in ni odpušanja grehov, veti Janez kerstnik je judam rekel: »Kdo je vam pokazal prihodni jezi oditi? Delajte tedaj vredni sad pokore.« Luk. 5, 8. Veliko judov so svoje grehe očitno spoznali, želeli se spokoritj, prejeli kerst pokore, vender jih vse to ni moglo pred pravično jezo božjo rešiti, ampak le vredni sad pokore. Vprašaš: Kakšin more biti vredni sad pokore? Sveti Janez odgovori: Ravne stori poti Gospodove do svojiga serca iz močnimi željami, de bi vse popravil, kar je greh razdjal. Gora tvojiga napuha naj bo ponižana; globoka dolina tvojiga prazniga življenja naj bo z dobrimi delmi napolnjena; vse krivo tvojiga svitiga, in hinavskiga serca naj bodi zravnano, in le tako boš vidil zveličanje božje; le tako boš zveličan. Luk. 3, 4 — 6. Ako hočeš delati vredni sad pokore, posnemaj sveto Marjeto. 
Sovraži vse grehe zavolj Boga. Sovraštvo greha je narpotrebniši; brez tiga se ne moreš poboljšati, in tudi ne zadobiti usmiljenja. Kako boš grehe opustil, ako grehov ne sovražiš? Kako boš dosegel milost, če ljubiš, kar Bog sovraži? Če zdaj ne žaluješ čez grehe, boš žaloval vekomaj. Tvoja duša more biti polna velike bolečine, britkosti in pečenja, ker je z grehi Boga razžalila. Kaj pomaga reči: Meni so žal vsi moji grehi, če te ne grevajo? Tudi ni zadosti nekaj žalosti kazati, ker prerok Joel v Gospodovim imenu vsim grešnikam zapove: »Raztergajte svoje serca, ne svojiga oblačila.« Joel 2, 13. Sovraži, in obžaluj vse grehe iz ljubezni do Boga. Če si svojih grehov žalosten, ker so ti škodljivi, ker so ti škodo, sramoto, zaničevanje, ali kaj takiga nakopali, pa ne iz ljubezni do Boga, je tvoja žalost natorna, in ti ne zadobi odpušanja. Posnemaj Davida, ktiri je bil truden od zdihovanja, nikolj ni pokoja imel, in vse kosti so v njem trepetale, ker je bil zoper Boga grešil. Posnemaj zvezo Marjeto, ktira, ranjena v serce s pušico ljubezni božje, je vedno svoje grehe milo obžalovala. Ljubi Boga, in iz ljubezni do njega žaluj, de milost zadobiš, ker pravi sveti Peter: Ljubezen pokrije grehe. I. Petr. 4, 8. 
Opusti hude perložnosti. To je od Boga zapovedano: brez tiga ni v tebi prave žalosti, ni poboljšanja, ni odpušanja. Sveti Janez kerstnik je rekel nečistimu Herodežu: »Tebi ni perpušenoženo svojiga brata per sebi imeti.« Marka 6, 18. To je rečeno od vsih grešnih perložnost. Naj ti bo stvar, ktera ti v greh služi, ljuba, in tudi potrebna, verzi jo od sebe, ali beži pred njo, de svoje edine duše ne pogubiš. Če nočeš tiga storiti, so tvoje spovedi slabe, odveza nevredna, grevenga hinavska, volja ne več grešiti lažniva. Če se ti zgovarjaš: Ni lahko — ni mogoče — kaj bodo ljudje rekli — meni je to škodljivo, ravno to razadeva tvojo pičlo žalost čez grehe, in mehko voljo se poboljšati. Vem, de je včasi težko, ali neperložno, pa vprašaj modriga spovednika, in stori po njegovim modrim svetu, pa ne poslušaj svojiga hudiga poželjenja. Če ti je ločiti se od hudiga britko, ravno to pričuje od tvoje nevarne ljubezni do greha, in de se moreš z vso serčnostjo njegove perložnosti varovati. Sveta Marjeta je z gnado božjo svojo veliko nevarnost spoznala, hitro je zbežala iz tistiga mesta, in je šla v Kortono, de bi ondi brez vsih smotnjav v pokori živela. Beži tudi ti pred zapeljivo perložnostjo, de svojo dušo ohraniš. 
Očitno spoznaj svoje grehe, če si očitno grešil. Terdovratni judje so vedili to dolžnost, in so se očitno svojih grehov obtožili. Marka 1, 5. Cerkev je tudi zapovedala očitno pokoro za očitne grehe. Sveta Marjeta je pred svojim očetam, pred ljudstvam, in ob vsaki perložnosti svoje grešno življenje s solzami spoznala. Nikar pa ne misli, de bi mogel pred ljudmi vsih svojih grehov, kakor pred spovednikam se spovedati, ker bi to lahko pohujšljivo bilo; temuč zadosti je spoznati svoje slabo življenje, se ponižati ob času zaničevanja, očitno dobre dela dopernašati, ali kaj druziga takiga Boriti, kakor prava modrost uči. Ne izgovarjaj se: Kaj bodo ljudje rekli? Ljudje bodo govorili od tebe po svojim zapopadku: dobri bodo Boga hvalili zavolj tvojiga spreobernjenja; hudobni bodo tebe zaničevali, kakor so zaničevali sveto Marjeto, pa ti delaj, kar ona, in nikdar ti ne bo žal. Če, akolih očitni grešnik, se nočeš poniževati, skrivaš svoje zapovedane dobre dela, se sramuješ opravljati naloženo pokorjenje, če lepotičiš svoje grešno telo, živiš očitno po navadi napuhnjenih ljudi, le verjemi, de v tebi ni duha pokore, in de nisi spreobernjen. 
Bodi stanoviten v dobrim. Kaj ti pomaga grehe obžalovati, ako jih ponavljaš? Kaj bolniku pomaga se ozdraviti, ako zopet zboli? Bodi tedaj stanoviten na Gospodovi poti, ker ravno to pričuje, de je tvoje spreobernjenje delo božje gnade. Ako si v dobrim nestanoviten, malo upaj v svojo pokoro. Če grešiš po zadobljenim odpušanji, so tvoji grehi hudobniši in nevarniši. Sveti Peter pravi: »Boljši bi ti bilo poti pravice ne spoznati, kakor po spoznanji od nje odstopiti.« II. Pet. 2, 21. Jezus, pravijo s. Očaki, je veliko bolnikov ozdravil, pa nobeniga dvakrat. To je tebi v nauk, de si varen, in de ne grešiš. Tudi potlej morebiti zadobiš odpušanje; morebiti pa ne; zato bodi stanoviten v dobrim. Sveta Marjeta je bila triindvajset let v pokori stanovitna; posnemaj jo. Bolj je tebi v ojstri pokori biti do smerti, kot v peklu terpeti vekomaj. De stanoviten ostaneš, premišljuj smert, sodbo, nebesa, pekel; moli rad iz serca; greha perložnost se skerbno varuj; bodi zmiraj ponižen, in v božjim strahu; hodi rad k spovedi; štrafuj vedno svoje grešno telo; sosebno si perzadevaj premagovati svojo poglavitno slabost, zavolj ktire ti narveč Boga žalil. 
Molitev. 
O usmiljeni Oče nebeški! jest tvoja revna in nezvesta stvar pred teboj klečim, v duhu ponižnosti spoznam svojo hudobo, in prosim mi usmiljeno odpustiti. Zapustil sim tebe Gospoda življenja in zveličanja, de bi živel po svoji hudi volji; s slabim življenjam sim se radovoljno hudiču podvergel, pa zdaj želim k tebi nazaj priti, in si bom perzadeval z veliko žalostjo, in s stanovitnim pokorjenjam tvoj pravični serd vtolažiti. Po izgledu tvoje spokorne služabnice svete Marjete slovo dam vsim greham, in jokajoč prosim tvojo neskončno milost: Odpusti mi zavolj ljubezniviga Jezusa. Obljubim vse dni svojiga življenja tebi zvesto služiti. O, sveta Marjeta! bodi moja pomočnica per Bogu, de zadobim, kar prosim, in de ga s teboj vekomaj hvalim. Amen. 
XXIV. dan svečana. 
Sveti Matija apostel. 
Sveti Matija je že v začetku v Jezusa veruval, ker je poslušal njegove nauke, in vidil njegove čudeže. On je bil eden iz dva in sedemdeset od Jezusa odbranih učencov. Po Jezusovim odhodu je ostal v Jeruzalemusa apostelni, z drugimi učenci, z Marijo, in je z njimi čakal v molitvi na obljubljeniga svetiga Duha, ktiriga je tudi prejel. Dokler so se učenci perpravljali svetiga Duha prejeti, je bil sveti Matija v apostolstvo povikšan, kakor djanje apostelnov pričuje. »Bilo jih je okoli sto in dvajset ljudi skupaj zbranih; Peter je vstal, in rekel: Možje bratje! dopolnjeno more biti, kar je prerokoval sveti Duh po Davidu od Judeža izdajavca. On je bil med nas perštet, in te službe deležen, pa je odpadel; ta je dobil njivo iz krivičniga plačila, se je obesil, in po sredi razpočil, in ves njegovi drob se je izsul. To je znano vsim jeruzalemčanam; zato je bila tista njiva imenovana, njiva kervi. V Psalmih je od njega pisano: Njegovo škofistvo bo drugi prejel. Tedaj eden tih mož, ktiri so z nami vkup zbrani bili ves čas, v ktirim je bil gospod Jezus med nami od Janezoviga kersta do njegoviga vnebohoda, more postati priča njegoviga vstajenja. Verni so dva naprej postavili, Jožefa, Barzaba s primikam Pravičen, in Matija. Učenci so molili, rekoč: Ti Gospod! ktiri poznaš vsih serca, pokaži, ktiriga iz tih dveh si zvolil, de nastopi službo, in apostolstvo, od ktiriga je Judež odpadel. Oni so losali, in los je padel na Matija, in on je bil perštet enajstem apostelnam.« Djan. apost. 1, 16, 26. 
Tako je bil sveti Matija na mesti nezvestiga Judeža v apostolstvo povikšan: in ene dni potlej je z drugimi svetiga Duha prejel. Od njegoviga življenja se malo ve; to se ve, de je on kot drugi apostelni veliko za sveti evangelj terpel, veliko ljudi spreobernil, veliko čudežov delal, in tudi za vero umorjen bil. 
Sveti Klemen Alexandrijan piše, de je sveti Matija vedno učil: »Čez meso se je treba vedno vojskovati; vsim hudim željam se odpovedati, in svojo dušo storiti močno z živo vero, z ljubeznjo, z vsimi dobrimi delmi.« On se je vedno pokoril, in enako pokorjenje drugim zapovedoval. Nauk. 
Od nezvestiga Judeža, in človekove nestanovitnosti. 
Sveti Matija je bil v apostolstvo povikšan namesti nezvestiga Judeža. O nesrečen Judež! on je in bo pogubljen vekomaj, ker je hudobno zapravil in zaničeval veliko milost Jezusovo. On je bil visoko vzdignjen od Jezusa, je poslušal njegove svete nauke, in vidil njegove velike čudeže, vender je strašno padel. On je bil lakomnik; hudiga poželjenja ni hotel premagati; jemal je pomakni zase, kar so dobri ljudje iz usmiljenja Jezusu dajali; tat je bil, kakor pričuje sveti Janez. 12, 6. Potlej je iz lakomnosti tudi Jezusa prodal. O strašni konec Jezusoviga učenca. Ker je Judež Jezusovo gnada zavergel, je bil namesti njega sveti Matija zvoljen, kakor djanje apostelnov pričuje. 
O kristjan! varuj se Bogu nezvest biti, ker on ni tebe potreben, temuč ti si njega potreben. Če Boga zapustiš, si bo on druziga zbral, kakor je svetiga Matija namesti nezvestiga Judeža. Ravno to resnico je Jezus v priliki govoril terdovratnim judam rekoč: En hišni gospodar je dal svoj vinograd kmetam obdelovati. Gospodar je svoje hlapce h kmetam poslal obljubljeni sad terjati. Hudobni kmetje so hlapce popadli, jih stepli, in tudi ene umorili. Gospod je hudobne kmete končal, in svoj vinograd drugim kmetam dal, ktiri bi mu sad ob svojih časih dajali. Jezus potlej zraven perstavi: »Vam povem, de bo božje kraljestvo od vas vzeto, in bo dano drugimu ljudstvu, ktiro bo njegov sad perneslo.« Mat. 21 , 33, 43. Resnično je to bilo; nehvaležnim judam je bila gnada od vzeta, in nevernikam dana. Vsigamogočni Bog tudi zdaj tako dela; namesti nehvaležnih, pokliče druge v svojo službo. Zato pravi sveti Pavel: »Vas opominjam, de gnade božje brez sadu ne prejmete.« II. Kor. 6, 1. 
Lakomnimu in krivičnimu Judežu je bilo všeč trideset srebernikov za prodaniga Jezusa prejeti, pa kmalo mu je bilo britko, ker vest ga je pekla: zdaj bolj spozna v peklenski ječi svojo krivično hudobo. Sveti Matija je bil poklican v apostolstvo, v službo velikiga terpljenja; on je res neizrečeno veliko terpel, pa zdaj v nebesih Boga hvali za prejeto gnado, in vživa večno plačilo svojiga kratkiga terpljenja. Tako gre hudimu, tako dobrimu človeku: tako Bog vračuje tvojim stvarem po nezvestobi, ali zvestobi. Slep kristjan za majhen dobičik, za kratko veselje proda gnado božjo, in obsodi svojo dušo v večno pogubljenje; razsvetljen kristjan raji veliko terpi, ko Boga razžaliti, ker hrepeni po nebeškim kraljestvu. Premisli, grešno veselje je majhno in kratko, štrafinga je velika in večna; terpljenje je majhno in kratko, plačilo je veliko in večno. Ubogaj tedaj preroka Davida: »Varuj se hudiga, in delaj dobro, de večno prebivalše v nebesih imaš.« Ps. 36, 27. 
Judež je, kakor je bilo zgoraj rečeno, z malim sačel, potlej clo Jezusa učenika iz lakomnosti prodal. Njegova terdovratna duša se ni dala omečiti. Jezus je vso njegovo hudobo vedil, vender mu je pred zadnjo večerjo noge umival, velikanočno jagnje je z njim jedel, per večerji ga je prijazno opominjal, potlej na vertu ljubeznivo kušnil, in ga clo prijatla imenoval; vender se Judež ni dal od nobene dobrote premagati. Keršanska duša! varuj se Judeža posnemati, Varuj se majhnih grehov; ako se jih ne varuješ, te bodo v velike perpravili, in tudi velikih se ne boš bal, se jih boš pervadil, in te bodo silno lahko v peklenski brezen pahnili. De tako deleč ne prideš, ubogaj svetiga Pavla: Od vsake sence greha se zderži. I. Tes. 5, 22. Če si grešil, ne obupaj kot Judež, ampak hiti se spokoriti; če so lih svoji grehi veliki in neznano ostudni, zamoreš s pravo pokoro odpušanje zadobiti; pa tudi varuj se prederzniga upanja, de ne boš milosti božje nevreden. 
Molitev. 
O ljubi Jezus! v velikim strahu pred teboj kleče vprašam: Kaj bo z mojo dušo? Če je Judež, že odbran zmed drugih, in namenjen v apostolstvo, poslušavic tvojih svetih naukov, in priča tvojih velikih čudežov, strašno padel, kako se zamorem jest zanašati? Hudo poželjenje me lahko nevidama zapeljuje; huda skušnjava me lahko z močjo vžuga, ker ni v meni nič zdraviga: zato se pravično bojim. O usmiljeni Gospod! prosim te, bodi moj varh, moj pomočnik, in moj odrešenik; zakaj če si ti z menoj, mi ne zamore nobeden škodovati. Sveti Matija! prosi Jezusa same uboziga grešnika, de se spokorim, v njegovi službi stanoviten ostanem, in de ne bo njegova sveta kri nad menoj zgubljena. Sprosi mi gnado svojo veliko slabost prav spoznati, svoje hudo poželjenje serčno premagovati, Jezusu stanovitno služiti, in v njegovo kraljestvo srečno priti. Amen. 
XXV. dan svečana. 
Sveti Ananija mašnik, in tovarši marterniki. 
Sveti Ananija je bil še mlad permoran mašnikov žegnovanje prejeti, ker je bil sosebniga svetiga življenja, pa ni dolgo časa te svete službe opravljal, ker je neverni cesar Dioklecjan kmalo kristjane preganjati začel, in sveti Ananija je bil med pervimi cesarskimu nevernimu oblastniku od neumnih nevercov perpeljan. Oblastnik ga je nagovarjal, de bi malike molil, on pak mu ogovori: »Od mladosti molim praviga živiga Boga; tiga bom molil do smerti, in ga upam vekomaj v nebesih moliti.« Oblastnik: »Moli tudi naše bogove.« Sveti Ananija: »Tiga ne storim; hudičov ne bom molil.« Oblastnik ukaže gnati svetiga Ananija v tempel, kjer je bil velik zlat malik, in gre sam za svetim Ananijam, de bi ga permoral malika moliti; zato mu reče: Moli tiga mogočniga boga. Sveti Ananija mu odgovori: »O revni človek, ki v gluho, mutasto, in slepo podobo veruješ!« Oblastnik se je zlo razserdil, in ga ukazal hudo pretepati, in z razbeljenim železam po telesu žgati: Sveti Ananija ni nič maral za te hude bolečine, in je Boga hvalil. Prosil je tudi Boga iz serca, hudobnim nevercam razsvetlenje dati: po ti molitvi se je malik zvernil, in razdrobil. Oblastnik ga ukaže v ječo vreči, in mu jesti dati prepove. Varh je zvesto to zapoved dopolnil, pa čudno se mu zdi, de je sveti Ananija že več dni v ječi brez živeža, pa vender zdrav, de na glas moli, in tudi svojimu Bogu hvalo poje. Ječar sam per sebi misli: ta človek more od svojiga Boga imeti kako sosebno pomoč; odpre ječo, se verže na tla, in ga za podučenje v pravi veri prosi. Sveti Ananija ga je v potrebnih resnicah podučil, in ga tudi karstil. Oblastnik je kmalo zvedil, kaj se je zgodilo; ukaže soldatam obadva sleči in v veliko nalaš zakurjeno peč vreči; pa oba sta bila v nji brez vse škode, kakor nekdaj nedolžni mladenči v babilonski peči. Sedem soldatov je bilo zraven; ti osterme in glasno hvalijo vsigamogočniga Boga; gredo k oblastniku, in mu povedo velik čudež, in tudi mu pravijo: Bog kristjanov je mogočniši od naših bogov; on sam je pravi Bog. Oblastnik odgovori: copernije so to! kaj velja, de una dva copernika sta vas z dnarjem napravila tako govoriti. Soldatje mu odgovore: Kaj zamoreta nam dati, ker nič nimata, in sta naga v ognji? Perstavili so tudi: Mi hočemo pravima Bogu služiti, ktirimu una dva služita. Oblastnik ves razkačen je ukazal svetiga Ananija, poprejšniga ječarja, in soldate terdno zvezati, in v morje vreči, kjer so svoje življenje sklenili. To je bilo v letu 304. 
Nauk. 
Od službe in hvaležnosti do Boga zavolj njegovih dobrot. 
Prav je odgovoril sveti Ananija nevernimu oblastniku. Od mladosti molim praviga živiga Boga; tiga bom molil do smerti, in upam ga moliti vekomaj v nebesih. Srečen sveti Ananija, ktiri je resnico govoril: Od mladosti molim praviga živiga Boga, in tudi ga bom zmiraj. Vsak je dolžan po lepim izgledu svetiga mašnika Ananija praviga živiga Boga moliti, in mu stanovitno služiti. Bogu gre vsa hvala, in pokoršina, ker on je stvarnik, in gospod nebes, zemlje, angelov in ljudi. Bog je zato človeka stvaril, de mu služi, in de z zvesto službo zadobi večno plačilo. Boga iz vsiga serca ljubiti, in mu iz ljubezni zvesto služiti, je perva in narveči zapoved. Mi nismo sami od sebe, ampak Bog nas je stvaril; tedaj nismo sami svoji; moremo njemu služiti. Bogu služimo, kadar po njegovih zapovedih živimo; če po njegovih zapovedih živimo, bomo vekomaj srečni. David pričuje: Blagor človeku! ktiri ima vso svojo voljo v zapovedih Gospod Boga. Ps. 1, 1, 2. Gorje nam! ako se svojimu stvarniku ustavimo. Mojzes je tako govoril: »Ako ne bote zapoved Gospod Boga poslušali, bodo vse kletve čez vas prišle.« V. Mojz. 28, 15. 
Bog nas je hotel, ne le z zapovedjo, ampak tudi z dobrotami ljubeznivo permorati njemu samimu služiti. Kaj smo mi bili pred nektirimi letmi? Nič smo bili. Kdo nam je življenje, in vse? Ljubeznivi stvarnik vsiga. On nas je stvaril po svoji podobi, in nas je storil malo manj od angeljov, de ga spoznamo, hvalimo, mu služimo, in ga molimo v nebesih vekomaj. Nebo, zemlja in vse stvari oznanujejo vsigamogočno milost božjo. On nam je vse stvari podvergel, de bi bili mi njemu podverženi; solnce, zemlja, vetrovi, voda, drevesa, živina, in veliko druziga nam služi, de bi mi svojimu stvarniku služili. David, to premišljevaje, je djal: Hvali Gospoda moja duša, in nikar ne pozabi njegovih dobrot. Ps. 102, 2. Tako moremo tudi mi. 
Ako premislimo čeznatorne prejete dobrote, moremo še bolj vneti biti v dolžni službi Gospod Boga. On nam je dal neumerjočo dušo po svoji podobi; on je berž po pervim grehu obljubil, in potlej dal usmiljeniga odrešenika; grešniki smo bili po Jezusu z vsim dobrim napolnjeni; pogubljenja smo bili vredni, on je umeri na križu, de bi mi vezimo življenje dosegli; velikokrat grešimo, vender Bog ne ravna z nami po naših hudobijah, temuč nas poterpežljivo čaka, in dobrotljivo nam pomaga spokoriti se. Dobra mati bi ne zamogla toljkanj usmiljena biti s svojim edinim dobrim otrokam, kakor je Bog dober z nami nevrednimi grešniki. Če te velike, ne zaslužene dobrote premislimo, sma permorani hvaliti usmiljeniga Gospoda; in sosebno, ker vemo, de njemu naše službe ni treba. Recimo tedaj s svetim Pavlam: »Bogu bodi hvala od vekomaj do vekomaj.« I. Tim. 1, 17. 
Kristjan! premisli, če si res Bogu hvaležen. Ne služiš Bogu, če le rečeš, Gospod! Gospod! Ne hvališ ga, če le praviš: Hvala hodi Bogu! Živi po njegovih zapovedih, in le takrat bo tvoja hvala resnična. Modri pravi: »Hvala ni lepa v ustih grešnikov.« Sirah 15, 9. Premisli svoje življenje. Morebiti si svojo nedolžnost že v otročji starosti zapravil; namesti popraviti to veliko nesrečo, si potlej hudobniši živel; morebiti si druge slabo učil, jih pohujševal, in pomagal hudičovo kraljestvo razširjati. Kako boš ti hvalil Boga, ker je tvoje življenje vedna nehvaležnost? Tebi rečem kar Mojzes nehvaležnimu ljudstvu: Tako vračuješ Gospodu? V. Mojz. 32, 6. Vdaj se Gospodu, in ne permoraj ga tebe, svojo stvar pogubiti: prosi: 
Molitev. 
O ljubeznivi Stvarnik vsih, in vsiga! kako se zamorem pred teboj izgovarjati? Tvoje dobrote so neizrečeno velike, moje hudobije tudi; moji grehi so sami na sebi veliki, pa so veliko hujši, ker sim tebi veliko hudiga za veliko dobriga vračeval. Svetniki so radi prelivali svojo kri, de bi tebi zvesti ostali, jest nobene stanovitnosti v skušnjavah nisim imel; clo trudil sim se in si perzadeval dobiti si perložnost tebe razžaliti. Čudim se nad tvojo veliko poterpežljivostjo, in iz tiga spoznam, de nočeš mojiga pogubljenja; tudi de si mi perpravljen odpustiti, ako se spokorim. O ljubeznivi Gospod! ne morem se več stavljati tvoji neizrečeni milosti; premagano je moje nehvaležno serce; hočem, in obljubim tebi samimu služiti. O večna dobrota! zakaj sim te tako pozno spoznal? Obžaloval bom do smerti tvojo gerdo nehvaležnost, de usmiljenje zadobim, in po smerti tebe vekomaj hvalim. Amen. 
XXVI. dan svečana. 
Sveti Nestor, škof in marternik. 
Neverni cesar Deci je ukazal kristjane neusmiljeno preganjati, Polio, cesarski oblastnik dežele Pamfilje, je v mestu Magida nektere kristjane zavoljo vere vergel v ječo. Sveti Nestor, tistiga mesta škof, ko dober oče je hodil zaperte kristjane obiskovat, in vterjevat v veri, de bi raji umerli, kakor vero zapustiti. To je bilo od nevernih oblastnikov prepovedano, vender se sveti Nestor ni bal nevarnosti zavolj prida svojih ovčic. Neverci so berž spoznali, zakaj sveti Nestor h kristjanam hodi, in so ga per oblastniku hudo zatožili. Polio oblastnik ga je berž ukazal prijeti, in pred se perpeljati. Kadar ga je imel pred seboj, ga je skušal z obetanjam velike časti in bogastva od vere odverniti, pa sveti Nestor mu je kratko in serčno odgovoril: Raji se pustim drobno razsekati, preden bi Jezusa zapustil. Oblastnik se ni hotel z njim besediti, ukazal pa je svojim služabnikam ga neusmiljeno po vsim životu razmesariti. Oni so berž ubogali, in kmalo je bil sveti Nestor poln ran in kervi. Oblastnik si zopet perzadeva ga pregovoriti, in mu reče: Ubogaj, in moli naše bogove, de ne umerješ. Sveti Nestor mu odgovori: Jezusa ne zapustim, in rad umerjem, saj je tudi on iz ljubezni za me na križu umerl. Oblastnik ga ukaže križati. Sveti Nestor je vesel to hudo sodbo zaslišal; križan je bil, in še iz križa je ljubeznivo opominjal pričejoče verne vse za Jezusa terpeti. Umerl je v letu 251. 
Nauk. 
Zakaj bližniga ljubiti 
Sveti Nestor je ljubil svojiga bližniga, kakor sebe, ker je ljubil Boga iz vsiga serca. On je ljubil iz vsiga svojiga serca Boga; iz ljubezni do njega je hude in smertne britkosti prestal, de bi svojo dušo zveličal; ravno to skerb je imel za bližniga, de bi s stanovitno božjo službo zveličanje dosegel. Kdor Boga ljubi, ljubi sebe in bližniga: kdor Boga ne ljubi, ne more ne sebe, ne bližniga prav ljubiti. Sveti Nestor je hodil s svojo nevarnostjo zaperte kristjane obiskovat, in v veri vterjevati: tudi v smertnih težavah na križu ni jenjal svoje ljube ovčice učiti. On je res ljubil Boga čez vse, sebe in bližniga pa zavolj Boga. Taka je prava ljubezen, ognjena, močna, čista, sveta, delavna, stanovitna. 
Keršanska ljubezen je mesenim kristjanam neznana. Oni ljubijo svojiga bližniga, kakor se neverniki med seboj ljubijo. Neverniki ljubijo svoje prijatle, dobrotnike, žlahto, ali druge, tode le po natori. Veliko kristjanov ima enako ljubezen do bližniga. Oni ljubijo po natori prijazne ljudi; ljubijo bližniga iz Iakomnosti, iz nečistosti, iz drugiga poželjenja. Ti natorni uržahi ne obstanejo zmiraj, ampak se premenujejo; zato se premenuje tudi njih ljubezen do bližniga, ni stanovitna; ker ne zavolj Boga, ampak le zavolj sebe ljubijo bližniga. Taka ljubezen ni zavolj Boga, temuč zoper Boga. Vem, moremo ljubiti tudi svoje prijatle, dobrotnike, in druge, tode ne po natori, in zavolj sebe samo, temuč, ker Bog zapove. Jezus pravi: »To je moja zapoved, de se med seboj ljubite, kakor sim jest vas ljubil.« Jan. 15, 12. Kdor skerbi, de bi bližni zveličan bil, ta ga ljubi po Jezusovi zapovedi. 
Ljubi bližniga, ker je on podoba božja. Vsi smo podoba božja, in kdor zaničuje bližniga, zaničuje podobo božjo, zaničuje stvarnika. Ako bi ti zaničeval kraljevo podobo, bi zaničeval kralja; ravno to je reči, če zaničuješ podobo božjo, svojiga bližniga; zaničuješ Boga. Ni gledati iz česa je podoba, ampak čigava je. Naj bo podoba iz parsti, iz lesa, iz kamenja, iz brona, iz zlata, nič razločka ne dela blago, iz ktiriga je podoba, ampak razločik stori tisti, čigar je podoba. Ravno to misli od bližniga: naj bo berač, tvoje verste, ali visokiga stanu, ljubiti ga moreš, in ne smeš mu storiti krivice, oni je podoba božja. Če se bogatimu perklanjaš, reveža zaničuješ, ne ljubiš ne tiga ne uniga. Ti častiš lepo oblačilo, in spoštuješ bogastvo, ne pa podobe božje, kakor govori sveti Jakop: »Nikar ne glejte na stan ljudi. Zakaj ako pride v vaš zahod mož, ki ima zlat perstan in belo oblačilo, pride pa tudi ubog noter z vmazanim oblačilam, in v tega gledate, ki je v žlahtnim oblačilu, in mu rečete: sedi lepo sem; ubogim pa rečete: tam stoj, ali sedi k podnožju mojih nog. Kaj ne, de sodite sami per sebi napak, in ste postali sodniki po krivih mislih.« Jak. 2, 1 — 4. Bog je bogatiga in ubogiga stvaril po svoji podobi; tedaj vsakiga ljubi, in dajaj vsakimu, kar vsakimu gre iz ljubezni do Boga. 
Ljubi bližniga, ker on je tvoj brat. Vsi imamo le eniga stvarnika, le eniga Očeta nebeškiga; zato se moremo eden drugiga ljubiti. Lih to pravi prerok Jeremija: Vsi imamo le eniga Očeta; le en Bog nas je vse stvaril. Jer. 2, 10. Vsi smo bratje, in sestre v Jezusu Kristusu: za tiga voljo moremo med seboj združeni biti z zavezo svete ljubezni, in tako bomo vredni udje ljubezniviga poglavarja Jezusa. Če bratje in sestre niso med seboj v ljubeznivim miru, žalijo svoje stariše; ravno tako mi žalimo svojiga Očeta nebeškiga, ako ne ljubimo, ali prav ne ljubimo, ali clo sovražimo svojiga bližniga. Lih zato nas opominja sveti Pavel: »Bodite med seboj ene misli v Jezusu Kristusu.« Riml. 15, 5. 
Kristjan moj! prav skerbno ohrani zapovedano ljubezen. Če se med teboj in bližnim hitro iz ničemernih uržahov ljubezen razdere, to pomeni, de blezo ni bila dobra, ker je po besedah svetiga Pavla, ljubezen poterpežljiva, in se ne da razdražiti. I. Kor. 13, 4, 5. Bodi dober, usmiljen, molčeč, perzanašljiv, pravičen, in boš lahko ohranil ljubeznivo edinost v zavezi miru. Če si tak, bližni se bo bal tebe razžaliti; če te vender razžali, bodi v tim stanoviten, in boš svojiga prenagliga bližniga hitro perdobil, zraven tiga boš tudi od Boga veliko plačilo prejel. Če pa hudo za hudo vračuješ, boš svojiga bližniga hudobnišiga storil, sebi pa boš nepokoj napravil. Ubogaj svetiga Pavla, rekočiga: »Ne daj se premagati od hudiga, ampak premagaj hudo z dobrim.« Riml. 12, 21. 
Molitev. 
Oče nebeški! neizrečeno dobro bi bilo na svetu, ako bi se mi tvoji otroci med seboj prav in močno ljubili, kakor si ti zapovedal; ta revna zemlja bi se spremenila v deželo miru in veselja. Vsi bi bili ko dobri otroci pod ljubeznivo oblastjo dobriga očeta: blagor nam! če bi bila med nami prava močna ljubezen, bi bili med seboj združeni z močno zavezo svete ljubezni v Jezusu Kristusu; bi sleherni skerbel za bližniga srečo, in zveličanje, kakor je skerbel tvoj zvesti služabnik sveti Nestor. Daj meni in vsim sveto, močno, dobrotljivo, stanovitno ljubezen do bližniga, de zapoved velikokrat ponavljena od tvojiga ljubezniviga Sina, in našiga učenika Jezusa, zvezto spolnujemo, in v tvoje kraljestvo pridemo. Amen. 
XXVII. dan svečana. 
Ss Julijan, Euni in Besa marterniki. 
Sveti Julijan je bil gosposkiga in bogatiga stanu; bogat je bil tudi per Bogu, ker je bil žive vere, in svetiga življenja. On je svojo živo vero in pokoršno Gospod Bogu skazal v dolgi in hudi bolezni, zavolj ktire je neizrečeno terpel; ta je bila silno huda, in nobeden se ga ni smel clo mehko dotakniti. Neverniki so zvedili, de je on kristjan; so v njegovo hišo planili, in ga silili pred sodnika iti: ker pa zavolj bolezni iti ni mogel, sta ga mogla dva služabnika nesti. Ta dva služabnika sta tudi bila kristjana. Sodnik je zapovedal gospodarja in hlapca hudo martrati. Eden tih dveh služabnikov je v bolečinah od vere odstopil; drugi, imenovan Euni, je bil stanoviten, kakor tudi njegov gospod Julijan. Oblastnik, de bi bogatimu Julijanu veliko zaničevanje napravil, ga je ukazal na eno gerdo kamelo posaditi, in voditi po usim mestu: neverno ljudstvo se mu je gerdilo in pačilo, kamnje, in blato v njega metalo. Neki soldat, Besa po imenu, je neusmiljene nevernike svaril, in odganjal, pa neverniki so iz tiga spoznali, de je tudi on keršanske vere; berž so šli k sodniku in ga per njem zatožili. Sodnik je zapovedal vse tri; namreči svetiga Julijana, Euna njegoviga služabnika, in Besa soldata sežgati. Neverniki so berž hiteli po dreva, so germado napravili, in te svete služabnike Jezusove na nji sežgali. V ognji so veselo dokončali svoj tek v letu 250. Nauk. 
Od službe Jezusove, in hudičove. 
Neverniki so menili, de so sveti Julijan, Euni, in Besa neumni in nesrečni, ker so na svetu veliko terpeli, in tudi za vero umerli. Oni so tudi mislili, de je bil uni služabnik svetiga Julijana moder in srečen, ker je raji bogove molil, kakor umerl. Neverniki so lahko tako mislili, ker niso prav vedili od prihodniga večniga življenja; niso prav vedili, de bo po smerti pravična sodba, in pravično povernjenje po sedajnimu življenji. Ker so bili v nevednosti vsiga tiga, so hiteli vse počutne veselja in sladnosti na tim svetu vživati: so mislili, de je tako veselje dobrotljiv dar božji. Nevernikam se ni treba čuditi, ker oni so verovali nesramne bogove, naukov niso imeli, gnada božja jim ni svetila, rojeni so bili v slepi veri, spridena natora jih je tako učila. Čuditi se je treba nad otroci svetlobe, ktiri imajo Jezusa učenika, in so v njegovi sveti veri rojeni, vender hite po škodljivih dobrotah, in skerbe svojimu telesu streči, kakor neverniki, ktiri Boga ne poznajo. Mesenih kristjanov je veliko, in ti so imenovani od svetiga Pavla sovražniki križa Jezusoviga. Filip. 3, 18. 
Kristjan! odgovori mi: Komu hočeš služiti, Jezusu ali hudiču? Ti se morebiti čudiš nad tim vprašanjam. Preden odgovoriš, premisli dobro kakšina gospodarja sta eden in drugi, in kaj ti bota dala za plačilo tvoje službe. Jezus je tvoj gospod, in drugimu ne smeš služiti, ker on drugiga zraven sebe noče. Premisli njegovo neizrečeno ljubezen, iz ktere je za-te, in za vse umerl. On tebi zapove odpovedati se hudiču, svetu, mesu. To je terdo in težko tvoji spačeni natori, pa on ti hodi naprej s težkim križam, in ti pomaga s svojo gnado: za plačilo kratkiga terpljenja in premagovanja ti obljubi, in ti bo dal veliko, večno plačilo v nebesih. Hudič sovražnik vsiga dobriga želi tebe v svoji oblasti imeti; zato ti puša vse veselje vživati, vse hudobije delati; tudi te k hudimo vabi in perganja. On ti lažnivo pravi. Si slabe natore; se nemoreš premagovati; tudi drugi žive tako; dokler si mlad vživaj; se boš potlej spokoril. Kaj ti bo on za plačilo dal? On ti ne zamore nič dobriga dati, ker dobriga nič nima. Za plačilo kratkiga grešniga življenja pojdeš k njemu v večno terpljenje. Zdaj premisli, in povej: Komu hočeš služiti? Odgovoriš: Jezusu hočem služiti. 
Prav si odgovoril, pa to so le besede. Dolžan si služiti Jezusu iz vsiga serca in duše, pa ni zadosti le praviti, le obljubiti: Jezusu hočem služiti. Ti moreš, kar si obljubil, z delmi skazovati. Ti si se per svetim kerstu odpovedal hudiču, njegovimu djanju, in njegovimu napuhu, pa morebiti ravno to delaš, čemur ti se odpovedal. Bog ni le zapovedal prav govoriti, ampak veliko bolj pravično delati. Kdor govori po veri, in živi po svojih hudih željah, je lažnik, in ne pride v nebesa. Ravno od tih pravi sveti Pavel: »Govore, de Boga spaznajo, ali z delmi njega taje.« Tit. 1, 16. 
De se ne golufaš, svoje življenje dobro premisli. Morebiti hodilh po široki poti, ktera v pogubljenje derži. Po široki poti hoditi je živeti po svoji sprideni volji. Ta pot je široka in gladka, ker ti je lahko in prijetno delati, kar te veseli. Po ti poti lahko hodiš, ker slaba natora, kot dereča voda, te s silo po nji zaganja: pa premisli, kam greš? Modri pravi: »Grešnikov pot je s kamnam gladko nadelan, ali zadnič pele v pekel. Sirah 21,11. Tebi se blezo zdi, de hodiš po pravi poti, de prav živiš, in de boš v nebesa prišel. Če nosiš Jezusa v sercu, če si poln njegoviga duha; če ga ljubiš, in njegove zapovedi iz ljubezen do njega spolnuješ; če svoje hudo poželjenje devleš pod postavo; in ti je njegova čast per sercu, si na pravim potu. Če pa ti ni skoraj drugiga mar kot razsajati, norčevati, z neumnim svetam se razujzdano veseliti, misliti, delati, kar spačena natora uči, ne moreš biti na pravi poti križa, in pokorjenja Jezusoviga, ker je zapisano: »Kdor po mesu živi, ne more Bogu dopasti.« Riml. 8, 8. Če ne služiš Gospod Bogu, si nesrečen, akolih ti je dobro na svetu. Nič hujšiga biti ne more od tiga, ker nobeden ti ne zamore pomagati, ako je vsigamogočni Bog zoper tebe. Poslušaj: Aman je bil pervi služabnik mogočniga kralja Asuera; silno oblasten, bogat, časten, srečenje bil. Kralj je nad njim našel veliko hudobijo, in ga je mislil hudo poštrafati. Aman je v velikim strahu, in desiravno bogat in mogočen, je bil nesrečen samo zato, ker kralj ni bil več njegov prijatel. Kralj ga je ukazal križati, in na križu je nesrečno umerl. Kaj mu je pomagala posvetna sreča? Grešnik! odpri svoje dušne oči, živi sveto, in bodi prijatel nebeškiga kralja, de ti bo vekomaj dobro: če ne, ti bo vekomaj hudo. 
Molitev. 
O Bog! spoznam, de sim smotena in nestanovitna stvar; obljubil sim tebi služiti; dolžan sim tebi pokoren biti, ako bi ravno ne bil obljubil, ker ti si moj stvarnik in gospod, vender le raji sim služil hudiču, svetu, sebi; z besedo sim te klical Gospoda, z delmi sim te tajil; sim obljubil tebi služiti, pa nad ležne skušnjave so moji slabi volji vbranile; velikokrat sim djal: Zdaj, zdaj, hočem svoje življenje poboljšati, vender ga nisim. O Gospod! bojim se zaveržen biti, pravično bi to bilo, vender še upam v tvojo neskončno milost, in zaupljivo prosim: Usmili se me! pomagaj mi! de tebi samimu služim, de stanoviten ostanem v tvoji službi. To mi dobrotljivo dodeli po prošnjah svojih prijatlov, zavolj smerti, in zasluženja vsih odrešenika Jezusa. Amen. 
XXVIII. dan svečana. 
Sveti Marterniki keršanše ljubezni. 
V letu okolj 250 je bilo rimsko cesarstvo s strašno kugo od Doga obiskano, in pokorjeno. Deset let je ta huda štrafinga morila neizrečeno veliko ljudi po mestih, in vaseh, pa sosebno v velikim mestu Aleksandriji. V tistim velikim spačenim mestu je narprej bila velika lakota: potlej so se neverni meščanje eni zoper druge spuntali in morili; mertve trupla so po vsim mestu nepokopane ležale: za leto nesrečo se je kuga začela. Sveti Dionizi, škof tistiga mesta, pričuje, de ob času te strašne kuge ni bilo druziga slišati kakor veliko jokanja in žalostniga kričanja; ni bilo drugiga viditi, kakor umirajoče in mertve, ne le po hišah, ampak tudi po vsim mestu. Kristjani so bili tudi v tim zapopadeni, pa veliko bolj neverniki. Kristjani so se Bogu podvergli, in poslužili njegove šibe k zveličanju, kakor sveta vera uči; ali neverniki niso spoznali, od kod je ta huda šiba; in ker so se neizrečeno smerti bali, so bili z drugimi neusmiljeni. Nobeniga usmiljenja ni bilo per njih; niso le prijatli prijatle, ampak tudi stariši otroke, in otroci stariše pušali brez pomoči. Kadar so nad domačim človekam znamnje od kuge vidili, so ga berž iz hiše pahnili, in ga brez pomoči pustili. Takrat se je očitno vidilo, koljko je vera Jezusova ljubezniva, in koljko je keršanska ljubezen močna. Zgoraj imenovani sveti Dionizi pričuje, de so bili vsi kristjani sploh eden drugimu usmiljeni, ljubeznivi, postrežljivi. Radi so obiskovali kužne verne, jim pomagali, in stanovitno do smerti stregli. Veliko jih je v ti ljubeznivi strežbi zbolelo, in umerlo; vender dokler je ta strašna kuga terpela, so bili v tim stanovitni, in so radi dali svoje življenje za svoje bolne brate, in sestre. Veliko duhovnov, in vernih je umerlo iz ljubezni do bližniga. Cerkev dans obhaja spomin letih marternikov keršanske ljubezni do bližniga. 
Nauk. 
Kaj pred boleznijo, v bolezni, in potlej delati. 
Kuga je strašna šiba božja. Nobeden je ne zapopade, če je ne skuša. Včasi je več bolnih kot zdravih: premalo zdravih za merliče pokopavati; hiše so prazne, ali polne bolnikov; ni pomoči, ker vsaki ima smert pred očmi; vse je tiho, in žalostno. Ljubi moj! če ta huda šiba tebe ne zadene te bo zadela druga, in te v večnost preselila. Če nobena nagla nesreča tebe ne zadene, saj te bo bolezen v večnost spravila. Umreti more vsaki. Sedijočimu na častitlivim sedežu, kot ubogimu je treba umreti. Sirah 40, 3. 
Desiravno moreš umreti, skerbi za zdravje svojiga telesa, ker modri pravi: »Ni bogastva čez bogastvo zdraviga telesa.« Sirah 30, 16. Ako hočeš zdrav biti, živi po zapovedih, ker razujzdanje, požrešnost, pijančevanje, togota, nezmera in druge enake hude reči, so telesu škodljive. Živi po zapovedih zavolj Boga, tako boš vžival dušno in telesno zdravje; boš lahko živel, in lahko umerl. Zdrava duša v zdravim telelu je sosebni dar božji. Če si zdrav, bodi Bogu hvaležen, in se zdravja posluži k spolnovanju dolžnost svojiga stanu. Ne hvali se nespametno s svojim zdravim, ali močnim telesam, in ne skušaj prederzno svoje moči, ker Bog te lahko poniža, in v bolezni boš svojo nezmožnost čutil. 
Če si lih mlad in zdrav, živi sveto, de si zmiraj perpravljen srečno umreti. Ni jih bilo malo zvečer zdravih, zjutraj mertvih. Lahko te bolezen potlači, in naglo te spravi pred sodbo; če nisi poprej perpravljen, kakšina bo? Nobeden ne živi zmiraj; prihodni čas je v božji oblasti; obsojenje v grob je oznanjeno kraljam, in ubogim; dnevi tečejo ko tekar; smert grešnikov je huda; smert je grešnikam sploh nagla, desiravno počasna, in desiravno dolgo leže, ker se v bolezni težko spokore. Tedaj: Čuj pravi Kristus, ker ne veš ne dneva, ne ure svoje smerti. Mat. 25, 13. Porečeš: Dosti sim jih vidil v zadnji bolezni voljnih, poterpežljivih, zgrevanih, akolih so prej bili hudobni in razujzdani; tedaj tudi v zadnji bolezni se lahko hudobnik spokori. Odgovorim: To je mogoče, pa silno redko. Bolezen potlači tudi napuhnježa, in ga vkroti, pa sama bolezen ne stori dobre pokore. Spomin velikih grehov, dušna nevarnost, in telesne bolečine vkrote grešnika, pa le permoraniga Bogu podveržejo, samo gnada njegovo serce prav spreoberne. Ne sodi zlato grešnika, ktiri ima v bolezni spokorne znamenja nad seboj, pusti mertve v miru; pa tudi nikar se ne zanašaj, in ne živi hudobno iz upanja v zadnji bolezni se spokoriti. Bodi tedaj zmiraj perpravljen, in ne odlašaj pokore. Kristus pravi: Srečen hlapec! ktiriga bo njegovi gospod perpravljeniga našel.« Mat. 24, 46. 
Kaj ti je v bolezni storiti? Ti si kristjan, in se moreš poslužiti slabosti telesa k zdravju svoje duše: stori torej, kakor ti bo zdaj rečeno. Verno spoznaj, de bolezen je božje obiskanje, in zasluženo pokorjenje. Bog je dober, kadar ti zdravje ohrani, pa tudi, kadar te z bolesnijo obiše. Človek narložej v bolezni svoje zmote spozna, svoj napuh, svoje slabosti, svojo lenobo, svoje grehe. Ponižaj se pod vsigamogočno roko božjo; spoznaj, de si usmiljeno in pravično pokorjen, in verno reci z Davidam: Dobro je meni, de si me ponižal. Ps. 118, 71. Če je bolezen dolga, in huda, bodi poterpežljiv; bolj je dolga, huda bolezen, kakor prenagla smert. Ne hrepeni preveč nepokojno po zdravji, pa tudi ne želi umreti iz nepoterpežljivosti. Bog ve, kaj je tebi dobro, in potrebno, ti pa ne veš; bodi tedaj njemu dobrimu očetu pokoren. V bolezni premišljuj svoje pretečeno življenje, Jezusovo terpljenje in njegovo smert na križu; daruj Bogu svoje terpljenje, in svoje življenje. Tako bo tvoja telesna bolezen dušo ozdravila. Sirah. 31, 2. 
V bolezni jemli zdravila, ktire je Bog ustvaril, vender toljko ne upaj v nje, de bi svojo dušo v nemar pušal. Ni dobro če preveč v zdravila upaš; in ni prav, če jih terdovratno zaničuješ. Oskerbi berž svojo dušo s svetimi Zakramenti, de zadobiš mirniši vest, in ložej preneseš telesne bolečine v duhu pokore. Ne odlašaj oskerbeti svoje duše z Zakramenti katoljške cerkve, poznejši te zna bolezen zmotiti; ali pa clo smert prehiteti. Ne pošli po duhovniga le zavolj nadležnosti svojih domačih, ali prijatlov, ampak rad zavolj svoje duše. Oskerbi tudi svoje časne reči, de po tvoji smerti ne bo prepirov ali tožba. Premisli, ali imaš kako skrito butaro na vesti bodi si zavolj bližnimu storjene krivice, ali pa kako drugači. Odkrito razodeni domačim, ali drugim, kar jim je potrebno vediti, de ne bo nihče obškodovan. Per svoji zadnji volji, ali testamentu, se ne pusti premagati od kakiga prejetiga razžaljenja; tudi ne smotiti se od mesene, slepe ljubezni; ampak vse pravično poravnaj. Ne zapusti ubogim, cerkvam, ali za svete maše s krivico do svojih domačih, ali drugih; pravica je narprej, potlej usmiljenje. Če si premožen, bodi usmiljen, in svoje duše ne pozabi. V bolezni bodi voljan umreti ali živeti, kakor Bog hoče. Ves čas svojiga življenja si molil, in prosil: Zgodi se tvoja volja, kakor v nebesih, tako na zemlji. Prosi zdej ko Jezus na vertu: Oče nebeški! naj gre ta kelh od mene; vender ne kakor jest hočem, temuč kakor ti hočeš. Moli in prosi Boga, kakor ga je v bolezni prosil sveti Martin škof: »Bog vzemi mojo dušo iz sveta; če pa še zamorem kaj dobriga delati, naj živim, ne branim se terpljenja.« 
Če se ozdraviš, bodi Bogu hvaležen. Premisli potlej, kaj te je težalo, in te peklo v bolezni, odpravi hudo, in delaj dobro; poboljšaj se resnično. Če si se lih ozdravil, boš vender le umerl; ker si se ozdravil, ne boš smerti odšel; ti si smert le odložil, morebiti za majhen čas. Ne delaj, kar jih veliko dela, de so po zadobljenim zdravji enakiga slabiga, ali še hujšiga življenja. Jezus, ki je 38 let bolniga človeka ozdravil, mu je potlej rekel: »Glej, ti si zdrav: ne greši več, de se ti kaj hujšiga ne zgodi.« Jan. 5, 14. To je tudi tebi rečeno, de ne boš nehvaležen svojimu zdravniku, usmiljenimu Bogu. 
Imaš bolnika doma? pomagaj mu po keršanski ljubezni. Tudi neznanim, in ubogim si po svoji moči dolžan pomagati, veliko bolj domačim. Ne bodi nikolj nevoljn v strežbi bolniga bližniga, in tvoje usmiljenje bo usmiljenje od Boga zadobilo. Če per bolniku terpiš, premisli, de on več terpi, in de boš tudi ti postrežbe drugih potreboval. Ako imaš bolnika nevarno bolniga, ne bodi mu iz slepiga usmiljenja neusmiljen, ampak prijazno ga opominjaj se oskerbeti s svesimi Zakramenti. Tudi zavolj posvetniga premoženja mu odkrito govori, in mu pomagaj, de od bolezni zmoten napčno ne ravna. Kadar mu s svetam pomagaš, varuj se lakomnosti, in slepe ljubezni; ne bodi mu nadležen čez pravico, ampak za pravico, de ga napraviš vse pravično ravnati. Opominjaj bolnika z dobrimi in svetimi nauki sovražnikam odpustiti, čez grehe žalovati, vse bolečine voljno preterpeti, de srečno umerje. 
Molitev. 
O moj Bog! dobro vem, de bo smert na vse prišla, in de bo mene, in vse v neskončno večnost preselila, vender se malo perpravljam srečno umreti. Vem, de bom le enkrat umerl, in de po smerti ni pokore k zveličanju, vender odkladam pokoro na prihodni čas, na čas svoje bolezni, v ktiri me bodo bolečine in velike skerbi nadlegovale. Spoznam, de je to nevarno, in obljubim se zdaj prav skerbno perpravljati, in poravnati svoje dolge s teboj, o Gospod! in tudi s svojim bližnim. Prosim te dati mi duha pokore, de se res spokorim, in milost od tebe zadobim, kadarkolj me boš iz tiga sveta poklical. Tudi te prosim dati mi v bolezni pravo poterpežlivost in potrebno pokoršino proti tvoji sveti volji. Sosebno te prosim dati mi čas in perpravo svete Zakramente katoljške cerkve v zadnji bolezni vredno prejeti, de združen s teboj, in s križanim Jezusam v tvoji gnadi umerjem. Amen. Sušec. I. dan sušca. 
Sveta Eudosija marternica. 
Sveta Eudosija je bila rojena od nevernih starišov: tudi ona je malike molila , in v neveri silno razujzdano živela; ali potlej je verna postala, sveto živela, in tudi za vero umerla. Ona je bila v neveri rojena, živela je brez vsiga strahu v nesramnosti in nečistosti: z grehi je silno obogatela, in je mislila prav srečna biti na svetu. Bog iz sosebniga usmiljenja jo je spreobernil, kakor bo zdaj rečeno. En dan je šla v hišo svojiga soseda, ktiri je bil katoljške vere: on je ravno takrat bral svoji družini od pravične sodbe božje. Blagor ljudem, ktiri radi berejo svete bukve! Neverna Eudosija je skerbno poslušala, in se čudila nad tim branjem, ker ni nikolj nič slišala od tiga. Branje od pravične sodbe božje je obudilo v nji velik strah; gre domu, pa nikdar ne more iz serca spraviti, kar je brati slišala; vso noč ni mogla zaspati. Drugi dan ona pošlje po soseda, in kadar on v hišo pride, ga vpraša: »Ljubi moj sosed! povej mi, je le vse res, kar si včeraj bral od sodbe božje? Nikolj nisim od tiga slišala, povej mi resnico odkritoserčno.« Sosed ji odgovori: »Res je vse, kar sim bral: vera uči, de Bog bo vsakiga pravično sodil, in mu pravično povernil po njegovim zasluženji.« Potlej jo je učil bolj natanko od sodbe božje. Dekle Eudosija še bolj prestrašena ga skerbno vpraša: »Kaj mi je storiti, de ne bom vekomaj obsojena?« Sosed ji odgovori: »Odpovej se malikam, vsimu hudimu življenju, verna kristjana bodi, in služi pravimu Bogu.« Ona je s pomočjo gnade vsiga voljna: sosed jo pelje k škofu, prijazno je bila od njega sprejeta, in več časa dobro podučovana, potlej keršena. 
Sveta Eudosija je skerbno živela po zapovedih, de bi ohranila gnado svetiga kersta; žalostna je zmiraj bila svojih grehov, vender tudi vesela v Gospodu: vso nečimernost je opustila, hudih perložnost se skerbno varovala, molila, in se postila rada: vse svoje bogastvo je ubogim razdala. Njeni nesramni prijatli, po navadi hudobniga sveta, grozno razserdeni zavolj njeniga spreobernjenja, so jo per nevernim cesarskim oblastniku zatožili, de malike zaničuje. Oblastnik berž pošlje po njo, in si zlo perzadeva od vere jo odverniti; ker je pa ne more, jo ukaže z mečem umoriti. 
Nauk. 
Sodbo božjo premišljevati, in se k sodbi perpravljati. 
Neverna in razujzdana Eudosija se je spreobernila, ker je z gnado terdno veruvala pravično sodbo božjo. Sveto pismo pričuje, de Feliks neverni rimski oblastnik v Judeji se je ves prestrašil, kadar je sveti Pavel pred njim govoril od prihodne sodbe božje. Djan. ap. 24, 25. O grešnik! zakaj je vera pravične sodbe božje v tebi mlačna? Veruješ pravično sodbo božjo, pa slabo živiš, in se nočeš spokoriti; vender si brez strahu? Vedi, če se zdaj menj bojiš sodbe, bolj se je boš po smerti bal. Sodba božja bo silno strašna grešnikam, sosebno pa hudobnim kristjanam, Salomon pričuje: Grešniki vsi bodo prestrašeni, in njih lastne hudobije jih bodo tožile. Modr. 4, 20. Sveti Janez pravi: Grešniki bodo djali goram: Padite na nas, in skrite nas pred obličjem sedečiga na tronu, in pred jezo Jagnjetovo. Skr. raz. 6, 16. Vsi grešniki bodo prestrašeni, pa hudobni kristjanje narbolj, ker so Jezusa spoznali, njega dobrote vživali, pa vender terdovratni v hudobnim ostali. Grešnik! na sodni dan se ne boš smejal hudobiji; se ne boš hvalil s svojimi grehi; jih ne boš izgovarjal; če si po slabih živel, boš z njimi pogubljen. Sveti Pavel pravi: »Bog bo vsakimu po njegovih delih povernil.« Riml. 2, 6. Nobeden ne bo zamogel tebi pomagati; nobeden ti ne bo sprosil milosti, če nisi milosti vreden. Salomon pravi: »Ne kralj, ne oblastnik se ne bo prederznil sodnika za grešnika prositi.« Modr. 12, 14. 
Premisli, o kristjan! de Jezus bo sodil dobre in hude. On je svojo kri za odrešenje vsih prelil: on odrešenik vsiga sveta, bo svet sodil. On je zapovedal svojim apostelnam pričevati ljudem od njega, de on je sodnik živih in mertvih. Djan. ap. 10, 42. Vsi bomo vidili svojiga odrešenika in sodnika Jezusa, od ktiriga smo prejeli, in prejemamo neizrečeno veliko gnad, in od njega bomo pravično sojeni. Jezus odrešenik vsih, priča vsih dobrih in hudih del, bo sodnik vsiga, in vsih ljudi. Grešnik! zdaj ga zaničuješ, in ga križaš v svojim sercu: on ve, in molči, ali njegov čas bo prišel, čas pravičniga povernjenja. Kadar je Jožef svojim nevošljivim bratam rekel: Jest sim Jožef od vas prodani; so ostermeli, akoravno jim je to prijazno rekel: kaj boš ti, o grešnik! odgovoril, kadar ti Jezus poreče: Jest sim Jezus, ktiriga si nehvaležno, in hudobno zaničeval? Per svetlobi Jezusovi boš vidil od njega prejete dobrote, in svoje hudobije: preden bo sodba, boš sam sebe obsodil. Sveti Pavel pričuje: »Ker so grešniki prejeto resnico radovoljno zaničevali, bo strašna sodba, in ognjeno moštovanje čez nje prišlo.« Hebr. 10, 26, 27. 
Premisli, o kristjan! de na dan sodbe bo vse razodeto. Daniel pričuje: »Bog odkrije globoke, in zakrite reči, ker ve, kar je v tami, in luč je z njim.« Dan. 2, 22. »Nič ni skritiga, pravi Kristus, kar bi se ne razodelo.« Mat. 10, 26. Če si nedolžen, če naskrivnim dobro delaš; če si pokrivim obdolžen; če tvoje dobre dela hudobni slabo razlagajo; ne boj se, ker tvoja nedolžnost je znana Jezusu, in bo od njega razodeta. Če ti hudo misliš, govoriš, ali delaš naskrivnim, tama ti ne bo pomagala: če zaveržeš pravico, in golufno ravnaš: če iz napuha iz hinavšine dobro delaš, vse to bo razodeto. Hudobnik pravi: »Okoli mene je tamno, stene me zakrivajo, in nobeden me ne pase, koga se bom bal?« Sirah 23, 36. Neumneš! če te ne vidi nobeden, te vidi Bog, in on ti bo pravično povernil. Bodi tedaj ne le per ljudeh, ampak veliko bolj per Bogu pravičen, ker hinavšina ne bo izgovor, temuč dolg obsojenja. 
Per sodbi božji boš, o grešnik! spoznal, kar zdaj nočeš vediti in spoznati. Svetloba božja bo razodela, kar skrivaš pred ljudmi, in kar je skritiga pred teboj. Ti veliko dolžnost do Boga, do sebe, do bližniga ne veš: ne veš v čim je pravo keršansko življenje, in ne veš dosti druziga potrebniga, ker ti ni mar vediti, in ker nočeš prav poslušati besede božje: ti v obilnosti svetih naukov ostajaš v nevednosti, kako boš zgovorjen? vsi ti grehi iz grešne nevednosti storjeni, bodo brez vsiga zgovora. Iz zgoli hudobije si upal, de tvoje nesramne dela niso grešne: vest te je pekla, pa si se spoznani resnici ustavljal, de bi v grehih mirno živel: kako samore to brez pokorjenja ostati? Grehi, ki si se jih bal na spovedi razodeti; v nepokori opravljene obhajila; krivice zvijačno storjene; grehi tvojih otrok, in domačih, ktirim si pregledoval; vse nesramnosti, in vse hudobije bodo razodete, in pokorjene od pravičniga sodnika Jezusa, ako ravno ti misliš ali praviš: To ni greh. Sveti Pavel pričuje: »Nadloga in britkost čaka duše vsaciga, ktiri dela hudo.« Riml. 2, 9. 
Perpravljaj se k sodbi. Tudi pravični so se bali sodbe. Nedolžni Job je djal: Kaj bom počel, kadar me bo Bog sodil ? Kaj mu bom odgovoril? Job 31, 14. Poslušaj svetiga Petra: »Pravičen bo komaj obstal, kaj bo pa z grešniki.« I. Petr. 4, 18. Premisli dobro svoje življenje, in se pravično sodi, de ne boš od Jezusa neusmiljeno obsojen. Hiti popraviti vse zmote, in krivice, delaj vreden sad pokore, de zamoreš pravični jezi božji oditi. Ne veš ure svoje smerti, hiti se poboljšati; v dobrim bodi stanoviten, de kadar gospodar pride, te najde čuti. Kristus pravi: »Blagor hlapcu, ktiriga gospod perpravljeniga najde.« Luk. 12, 37. Popravi svoje življenje po vsih zapovedih, in živi sveto, de če te nagla smert spravi pred sodbo, zadobiš usmiljenje. 
Molitev. 
O gospod Jezus! ti mi oznanuješ svojo pravično sodbo, kako bo grešnikam strašna, in me opominjaš se perpravljati k sodbi le zato, de od tebe usmiljeno sodbo zaslišim; vender le malo sim skerbel usmiljeno sodbo od tebe zaslišati. Zahvalim te za dobrotljivo opominovanje, poboljšal bom svoje grešno življenje, de od tebe odpušanje grehov milostivo zadobim. De se ložej spokorim, bom vedno imel pred očmi sklepe tvoje pravične sodbe: Pridite vi, moji prijatli, z menoj v nebeško kraljestvo: Poberite se, vi prekleti, od mene v večni ogenj. Kaj bom jest od tebe zaslišal ? kam pojdem? s teboj, ali od tebe? O ljubi Gospod! daj mi obilnosti gnade, in ne zapusti duše, za ktiro si svojo sveto kri prelil. Sveta Eudosija! sprosi mi gnado od Jezusa, de vera sodbe božje enako moč ima v meni, ko jo je imela v tebi, de svoje slabo življenje poboljšam, v dobrim stanoviten ostanem, v gnadi umerjem, in si Jezusa prijazniga najdem. Amen. II. dan sušca. 
Ss. Perpetua, Felicita, in tovarši marterniki. 
Sveti Auguštin visoko povzdiguje te svete marternike, in ob njegovim času so očitno brali v cerkvi popisovanje njih terpljenja, in smerti: tudi zdaj ste med sveto mašo častito imenovane sveta Perpetua in Felicita. Sveta Perpetua je bila visociga stanu, dvaindvajset let stara, in vdova; imela je tudi še majhniga otroka, kader je za vero umerla. Preden so jo v ječo peljali jo je oče, ki je ajd bil, ljubeznivo prosil od Jezusove vere odstopiti in malike moliti, de ne bo umorjena; in ker je z lepim ni mogel pregovoriti, jo je neusmiljeno pretepal. Perpetua se ni vdala, in bolečine voljno preterpela; le bolelo jo je serce, de je bil oča razžaljen. Vergli so jo v tamno in smerdljivo ječo, ktera ji je, kar sama pove, strašna bila, in le misel, zavolj Jezusa sim tukaj, ji jo je prijetno storila. Bogastvo, imenitni rod in življenje zgubiti ji je bilo lahko, desiravno je bila še mlada; ali svojiga očeta in otroka, ki ga je še dojila, zapustiti, to so bile velike britkosti. Kader je oče, zvedil, de jo bodo v sodiše peljali, teče v ječo, joka, roke ji kulšuje in kleče jo prosi: Ljuba moja hči! usmili se mojih sivih las, usmili se svojiga očeta, spomni se kako skerbno sim te redil, bolj kakor tvoje brate ljubil: Glej svojo mater, glej svojiga sina, ki ne bo mogel brez tebe živeti; odpovej se svoji terdovratnosti, de vsi od žalosti ne pomerjemo. Kako težko je sveta Perpetua vse to premagala, ki je očeta, mater in svojiga otroka perserčno ljubila; pa s pomočjo gnade božje je vse preterpela, in Jezusu zvesta ostala. Rekla je očetu: Moj ljubi oče! v sodiši bomo vidili, kaj je volja božja, vsi smo v božji in ne v svoji oblasti. Ker je Perpetua pred sodnikam in ljudmi očitno povedala, de je kristjana in de malikov ne moli, je oča otroka pernesil, ker je mislil; jest se ji ne smilim, se ji bo saj otrok smilil, ki ga bo vidila in slišala jokati, in ji reče: Zarotim te, usmili se saj svojiga otroka. Žalostno viditi je bilo; oča joka, otrok k materi sili, Perpetua žalostna pred sodnikam stoji, ker vidi, de jih more zapustiti. Torej jo sodnik ves omečen začne pergovarjati, de naj zavolj očeta in otroka Jezusovo vero zapusti, in naj malike moli, de bo še živela. Ali stanovitna je ostala v Jezusovi veri in sodnik jo je obsodil, de jo bodo zveri raztergale. Od silne žalosti zmotljeni oča potegne svojo ljubo hčer spred sodnika, kteri mu zapove proč iti; ker se pa ni mogel od nje ločiti, je zapovedal ga s palico udariti, Perpetua to viditi zavpije: O huji je mene ta udarec spekel, kot očeta kako me boli, de z mojim starim očetam zavolj mene tako gerdo delate. Ker se nikakor ni dala premakniti od ljubezni do Jezusa, so jo divji kravi vergli, in ko jo ni še do dobriga usmertila, jo je rabelj z mečam prebodil, in je šla iz žalosti v večno veselje. — Ravno tako se je z njenimi tovarši zgodilo. 
Sveta Felicita je bila služnja, mlada, in serčna kristjana. Tovarši tih so bili Rivokat, Saturnin, Sekondol in Satur. Tudi ti so bili mladi, in žive vere. Vsi ti so bili v smerdljivo tamno ječo verženi. Čez ene dni so bili peljani pred oblastnika Hilarijana, in sprašani; pa vsi so neprestrašeno spoznali Jezusa, in z enim glasam rekli: »Raji umerjemo, ko njega zapustiti.« Neverni oblastnik je vse zverinam obsodil, vender so bili poslani v ječo do odločeniga dneva. V ječi je Sekondol umerl, in pred svojimi svetimi tovarši šel v nebesa. 
Neverniki so navado imeli obsojenim obilno in očitno večerjo dajati pred smertjo: tudi tim so jo napravili. Ti sveti marterniki so očitno pa malo večerjali, veseli so bili, in le pogovarjali se od svoje prihodne srečne smerti. Neverniki so okolj njih stali, pa sveti Saturnin jim je serčno rekel: »Dans se nam skazujete prijatle, jutri bote naši sovrašniki, pa glejte dobro naše obraze, de nas bote spoznali na sodni dan.« Eni iz nevernikov so šli žalostni proč, eni so se spreobernili. Drugi dan od soldatov, in od neverniga ljudstva spremljevani so šli k smerti: veseli so bili vsi, in so tudi rekli oblastniku Hilarijanu: »Ti si nas obsodil, pa boš tudi sojen od vsigamogočniga Boga.« Neverno ljudstvo se je razserdilo nad njimi zavolj tiga resničniga govorjenja, in je sodnika prosilo, de bi bili gajžlani. Sveti marterniki so hvalili Boga zato. Oni so bili verženi zverinam, pa le sveti Satur je bil od njih umorjen, drugi so živi ostali, pa oblastnik je svojim služabnikam ukazal vse z mečam pomoriti: serčno in veselo so umerli. 
Nauk. 
Od svetih marternikov sploh. 
Ti sveti marterniki so si v dobičik šteli za Jezusa terpeti in umreti; so tudi serčno in veselo umerli, de bi Jezusu ostali zvesti. Ne le ti, ampak neizrečeno veliko druzih kristjanov je rado umerlo za vero: bogati, reveži, moški, ženske, odrašeni, majhni so radi dali svoje življenje za Jezusa. Bog je perpušal hudo preganjanje nevernikov čez svojo cerkev, de bi ona od kervi svetih marternikov pričevanje imela, in de bi vsi spoznali božjo pomoč nad njo. Tristo let je bila cerkev preganjana; če je bilo več kristjanov umorjenih, več kristjanov je bilo: njih čudeži, njih stanovitnost, njih smert je bilo rodovitno seme druzih kristjanov.Vsi so lahko spoznali, de to ne more biti od ljudi, temuč je od Boga. 
Jezus Kristus poglavar cerkve je hotel biti umorjen od hudobnih, de bi svojim vernim izgled dal nepremagljive serčnosti v terpljenji zavolj pravice. On je poslal svoje aposteljne kot krotke ovce med neusmiljene volkove; tudi pravil jim je, de bodo sovraženi, in umorjeni zavolj njegoviga imena, kar je res bilo. Berž v začetku in potlej so judje in neverniki preganjali, in morili Jezusove verne, ker so neumno mislili Bogu prijetno službo storiti. Neusmiljen cesar Neron je umoril veliko kristjanov z mečam, z ognjem in drugači. Drugi neverni cesarji so si zlo perzadevali pokončati cerkev božjo, sosebno so morili duhovne, de bi verni brez pastirjov ostali: so skerbno povsod iskali sveto pismo in ga sežgali, de bi verni brez te pomoči ostali. Neverniki so veliko kristjanov v morje pometali, veliko jih je v ječah od smradu, od lakote, od vsiga hudiga pomerlo: ene so za noge obešali, de so po več dni živi viseli; nektere so per majhnim ognji pekli, drugim so odsekali nos, ušesa in žnable, potlej jih poslali v jame rudo kopati: druge so še drugači martrali, kakor kolj so si zmisliti mogli. V Perziji so navado imeli kristjane zvezane v globoke jame devati; notri so metali miši, in druge majhne živali, od ktirih so bili s časama umorjeni. To je le slišati strašno, vender malo, maloktiri je od vere odstopil, sploh so bili per tazih hudih bolečinah stanovitni, in so radi umerli za Jezusa. 
Moč gnade Jezusove je bila očitna sosebno per otrocih, ktirih dosti je bilo umorjenih za vero. Dva sveta brata Just in Pastorrojena na španskim sta življenje dala za vero, pervi v trinajstim, drugi v devetim letu. Eulalija rojena v Portugalu je bila okolj trinajst let stara, kadar je v hudih bolečinah serčno umerla zavolj Jezusa. Sveta Priska rimska divica je tudi le trinajst let stara umerla za vero. Sveta Neža ravno tako je v trinajstim letu s svojo smertjo pričevala od kaloljške vere. Sveti Ciril je le enajst let star umerl zavolj Jezusa. Ti in drugi so bili v majhni starosti pričevavci Jezusovi upričo nevernikov. Od kod so imeli to prečudno moč? Oni so jo dosegli iz nebes. Človek iz svoje moči ne zamore tiga, le moč božja napravi slabiga človeka zaničevati svoje premoženje, zapustiti svoje prijatle, in dati svoje življenje za nevidne prihodne obljubljene dobrote. 
Kristjan! premisli dobro veliko terpljenje svetih marternikov, ali pričevavcov Jezusovih, in uči se od njih zvesto služiti Bogu; raji vse zapustiti ko njega razžaliti. Če boš sveto sovražil svoje življenje, boš zadobil večno življenje. Sturi, kar Bog po modrim zapove: »Bodi stanoviten na Gospodovi poti.« Sirah 5, 12. Tudi: »Bojuj se za resnico z vso močjo do smerti.« Sirah 4, 33. Ne boj se ne zasmehevavcov, ne hudobnih, ne neusmiljenih, ne mogočnih, ne nobeniga, ampak ostani zvest Bogu. Ako je kaki kristjan v hudih bolečinah odstopil od vere, ni bil izgovorjen; veliko menj si ti izgovorjen, ako grešiš, in od Boga odstopiš zavolj besedi neumnih. Poslušaj, kaj Jezus govori: »Ktiri bo mene pred ljudmi zatajil, tiga bom jest zatajil pred svojim Očetam, kteri je v nebesih.« Mat. 10, 33. 
Molitev. 
O Jezus vojvoda marternikov! ako jest premislim, kaj, in koljko si ti terpel iz ljubezni do mene: ako premislim, kaj in koljko so tvoji sveti apostelni in marterniki serčno terpeli iz ljubezni do tebe, se sramujem svoje grešne nestanovitnosti. Jest sim ti persegel zvestobo, ker ti si moj Gospod. Ti si mene iz velike milosti najel za plačilo večniga življenja. Obljubil si, in dal mi boš nebeško kraljestvo, če tebi zvesto služim, vender moja velika spačenost me lahko napravi zoper tebe grešiti. Ponižno te prosim, daj mi serčno stanovitnost, de po izgledu tvojih svetih marternikov nikdar ne odstopim od tebe, de premagujem vse zapeljive skušnjave, in de pridem v večni mir, kjer nobenih skušnjav ne bo. Amen. 
III. dan sušca. 
Sveti Marin vojšak, marternik. 
Akoravno je bil cesar Galien prepovedal preganjati kristjane zavolj vere, vender neverno ljudstvo, in neverni oblastniki vneti za prazno čast svojih izmišljenih bogov niso jenjali, zlasti v daljnih deželah, kristjanov preganjati in moriti. To pričuje, de cerkev tudi pod mirnimi cesarji ni popolnama miru imela. Ravno pod zgorej imenovanim mirnim cesarjem Galienam je sveti Marin bil umorjen za vero. On je bil imenitniga in bogatiga rodu, in zraven zvest vojšak. Ahej oblastnik v mestu Cezarei v Judei je svetiga Marina v veliki časti imel zavolj njegove sosebne serčnosti, in ga je hotel visoko povzdigniti; neki drugi vojšak ga je iz nevošljivosti zatožil per oblastniku, rekoč: »Marin je namenjene službe nevreden, ker je kristjan.« Oblastnik berž pokliče svetiga Marina, in ga vpraša: »Kakšne vere si ti?« Sveti Marin mu serčno odgovori: »Jest sim kristjanske vere.« Oblastnik mu ojstro reče: »Tri ure ti dam odloga premisliti ali svojo vero zapustiti, ali pa umreti.« Škof tistiga mesta, imenovan Teotekni, je to zvedil, je šel svetimu Marinu naproti, ga je peljal v cerkev in ondi rekel: »Marin! kaj ti boš zbral, čast sveta, ali prijaznost Jezusa?« Sveti Marin berž odgovori: »Jezusa si zvolim.« Škof mu reče: »Bodi stanoviten Bogu, on te bo močniga storil, in ti bo dal sebe za plačilo, pojdi v miru.« Sveti Marin gre iz cerkve neravnost pred oblastnika, in serčnejši kot poprej mu reče: »Raji vse terpim preden bi se odpovedal Jezusu.« Oblastnik ga je ukazal peljati, in umoriti. Sveti Aster bogat žlahtni rimski gospod je vpričo nevernikov njegovo sveto truplo vzel, in ga častito pokopal v letu 261, ali 262 po Jezusovim rojstvu. 
Nauk. 
Od stanovitnosti v božji službi. 
Sveti Marin je vsim dal izgled serčne stanovitnosti. On je bil bogat, pa ni ljubil bogastva: on je bil vojšak pod nevernim cesarjem, vender je vse svoje kristjanske dolžnosti dopolnoval, kakor jih vera uči, pa čez božjo zapoved ni hotel nič storiti, raji je umerl. On je bil srečen pred očmi sveta, pa je bil še bolj srečen per Bogu, kader je vse zgubil zavolj njega. O srečna njegova stanovitnost! kadar mu je bilo rečeno: »Zberi si, povikšan biti v veliko čast, ali umreti; si je raji zbral smert za resnico, ko srečo z greham.« Kar je govoril, je bila čista resnica, ker je umerl, de bi Jezusa ne razžalil. Ljubi grešnik! premisli, kakšno voljo imaš greh opustiti, in Bogu služiti? Ti velikokrat obljubiš zvestobo vsigamogočnimu Bogu, pa kakor majhen otrok hitro pozabiš storjene obljube. Kaj misliš, od kod je tvoja grešna nestanovitnost? Od tod je, iz tvoje majhne žalosti čez grehe, ker tvoje serce je premalo zgrevano iz ljubezni do Boga, zato nima stanovitnosti. Če duša resnično sovraži grehe, je tudi stanovitna v dobrim. Sovraštvo čez grehe izvira iz praviga zapopadka, ki ga človek ima od njegove hudobe, in sato terdno sklene ne več grešiti; in ne sklene le ne več grešiti, ampak se tudi greha resnično varuje. David je iz vsiga serza sovražil grehe, zato pa je tudi resnično djal: Sim sklenil in persegel zapovedi tvoje pravice deržati. Ps. 118, 106. Tedaj ti zato grehe ponavljaš, ker jih premalo sovražiš: perzadevaj si pravo žalost od Boga zadobiti, in boš stanoviten. 
Stanovitna zvestoba v božji službi je potrebna, in ta pričuje od ljubezni do Boga. Kaj pomaga vediti svoje dolžnosti, obljubiti stanovitnost, in ponavljati obete, če vender moja grešna nestanovitnost v dobrim. Vem in spoznam, de sim pogubljenja vreden, vender upam v tvojo neskončno milost, in iz tiga upanja te prosim, daj mi svojo gnado, s ktiro bom vse zamogel: daj mi spoznati tvoje neizrečene dobrote, in obžalovati silno hudobo greha, de ga iz ljubezni do tebe iz serca sovražim in se ga varujem. O sveti Marin! ti serčni vojšak Jezusov, sprosi meni tako serčno voljo, kakoršno si ti imel, de stanovitno in neprestrašeno služim Bogu, de umerjem raji, kot njega razžalim. Amen. 
IV. dan sušca. 
Sveti Kazimir. 
Sveti Kazimir je bil tretji otrok poljskiga kralja Kazimira III. tiga imena, in brumne Elizabete kraljice, hčere cesarja Alberta II. tiga imena. On je bil rojen peti dan kozaperska v letu 1456. Kraljica Elizabeta njegova pobožna mati je močno skerbela svojiga sina Kazimira v vsi pobožnosti zrediti, zato ga je preskerbela z modrim in svetim učenikam, de bi bili on in drugi njeni otroci z božjim straham napolnjeni. Kazimir je raji od vsih druzih bratov poslušal in ubogal svojiga svetiga učenika; on še otrok je ljubil in se bal Boga, iz ljubezni do Boga se je skerbno varoval tudi majhnih grehov, in vsiga, kar bi bilo zamoglo njegovo dušo spačiti. Kadar je spoznal, de je čisto življenje Bogu narprijetniši, si je perzadeval čistost ohraniti, in bil je tudi čiste duše in čistiga telesa. De bi bil zmirej čist, je pokoril svoje mlado telo; je velikokrat ležal na tleh; se je rad postil in je dolgo molil; naskrivnim je nosil ojstre oblačila; velikokrat je vstajal ponoči Boga hvaliti; v cerkvi je bil ves zamaknjen, in per vsih rečeh je bil razgled modrosti in pobožnosti. Narslajši mu je bilo premišljevati resnice svetiga pisma, ljubezen in smert Jezusovo, in druge resnice svete vere: v tim premišljevanji se je čedalje bolj vnemala njegova duša, in v obilnih solzah je svoje molitve opravljal. Sosebno je upal v prošnjo Marije, in se ji serčno perporočal, de bi po nje prošnji obilnost vsiga dobriga od Boga prejemal. 
Sveti Kazimir je bil pobožen v resnici, ker je bil z Bogam združen z zavezo močne ljubezni, tudi je bil moder, prijazen in usmiljen z bližnim. Prava pobožnost ne stori človeka čudniga, terdiga, neusmiljeniga, neperljudniga, ampak dobriga, usmiljeniga, prijazniga. On je bil ponižen z vsimi, usmiljen z ubogimi, nobeniga ni zaničeval, vsaciga je pohlevno v potrebi svaril. On je bil prijeten Bogu in ljudem. Srečno bi bilo poljsko kraljestvo, ako bi bil sveti Kazimir za svojim očetam nastopil, on bi si bil zlo perzadeval za časno, in še bolj za večno srečo svojih podložnikov, pa Bog, ktiriga poti so neizvedljive, ga je poklical k sebi. Nevarno je zbolel, in lahko se ve, koljko de so zdravniki skerbeli iz bolezni mu pomagati, pa njih perzadevanje je bilo zastonj. Zdravniki so mu nazadnje svetovali perpomočik, ki je bil zoper njegovo dobro vest, pa on je hotel raji nedolžen umreti, kakor si pomagati z greham iz bolezni. Umerl je, ali zaspal v Gospodu četerti dan tiga mesca v letu 1484, osemindvajset let star. Stoindvajset let po njegovi smerti so odperli njegovi grob, našli so njegovo sveto truplo celo, in dišeče. Bog je po njem velike čudeže delal. 
Nauk. 
Iz njegoviga življenja. 
Pobožnost je lepa in potrebna vsim, vender je še lepši per bogatim človeku. Revež rojen in zrejen v terpljenji se ložej varuje zapeljivosti sveta, pa bogatinu se dobrote in sladnosti sveta tako rekoč ponujajo, ga obdajajo, in ga lahko zapeljajo, ker spridena natora je vsiga tiga lačna. Uboštvo je scer dobro, vender ne pomaga, če je duša časti, bogastva, ali sladnosti lačna. Ubog s svojim revnim stanam zadovoljn in poterpežljiv bo lahko zveličan, ker pravi sveti Gregor: Uboštvo je varh nedolžnosti, in bramba pred hudobijo. Bogastvo desiravno je rodovidno velikih skušnjav, kakor božja beseda pričuje, je ravno zato svetost bogatina velike hvali vredna, ker nedolžno živi v sredi skušnjav. Sveti Kasimir je bil bogatim in mogočnim lep izgled vsiga dobriga. On je bil kraljevi sin, vender je bil ponižen, vsim usmiljen, se ni sramoval dobrih kristjanskih del, Boga je hvalil tudi očitno, in je po vsih zapovedih v pričo vsih živel. Blagor svetu, če so mogočni oblastniki v resnici brumni! 
Stariši naj sosebno skerbe svoje otroke s svetim življenjam, in s svetimi nauki učiti bogaboječe živeti. Ako so otroci dobri kristjani, bodo oni odrašeni veliko dobriga delali. Dober kristjan ima skerb za čast božjo, tudi za prid dežele in sleherniga človeka. Dober kristjan je pokoren Bogu, in bojim oblastnikam zavolj Boga, je dober deželan, pravičen oblastnik, in priden v vsim. Bogatini imajo navado svoje otroke z učeniki oskerbeti, to je prav, vender oni ne smeje svojih otrok v nemar pušati. Naj vzamejo učenika modriga in svetiga, de ima modrost svetih. Otroke učiti po volji božji ni lohka reč. Z otroci se more res po otročje ravnati, vender tako, de oni spoštujejo, ljubijo in ubogajo svojiga učenika. Se more natanko zvediti moč njih uma, de ne bodo preobloženi; tudi je potrebno spoznati njih natoro, de niso nepermerjeno strahovani, ali njih samovoljnosti pušeni: se more natanko spoznati, če njih pogreški izvirajo iz hudiga, ali iz nedolžne slabosti. Neizrečene modrosti je treba v tim težkim opravilu, pa svete modrosti, de otroke ljubeznivo napeljuje v svetost in dopolnjenje vsih dolžnost svojiga stanu. Taciga učenika je odbrala pobožna kraljiza Elizabeta svojimu ljubimu otroku Kazimiru, zato je on bil rodoviten vsiga dobriga. Starši naj delajo, kar je ona, naj spoštujejo učenika svojih otrok; vpričo njih naj terdo zapovedujejo spoštovati in ubogati ga; naj pušajo modrimu učeniku vso oblast čez otroke, de nobene potuhe nimajo in de so permorani pod pametno pokoršino živeti. Moder in svet učenik bo per tacih veliko dobriga storil, in si bo perzadeval jih zopet roditi, dokler Kristusovo podobo dobe. Gal. 4, 19. 
Če hočeš, ljubi otrok! srečen biti, jemli na-se, po izgledu mladenča Kazimira, svete nauke, in lepe izglede svojih starišov in učenikov. Ubogaj iz serca rad svoje starše in učenike, in le tako boš moder, priden in pobožen. Skerbno se varuj majhnih grehov, in ne boš nikdar grešil smertno. Ljubi čistost, de boš čistimu Bogu všeč: ohrani jo skerbno, premišluj moč božje resnice, smerti, in terpljenje Jezusovo: tudi z gorečo molitvijo, s ponižnostjo s sramožljivostjo, z božjim straham, in vedno misi, Bog me vidi. Beži pred vsim, kar te zamore spačiti, koljkor je moč. Ti si sam sebi skušnjava, ker si slabe natore; kako pa boš obstal, če poslušaš razujzdane; če si nepotrebno prijazen z drugim spolam; če si hudoželjnih oči. Posnemaj svetiga mladenča Kazimira, ktiri je hotel raji umreti, ko čistost zgubiti. Svari serčno hudobne; ne boj se žaliti hudobniga skušnjavca; raji bodi od vsih zaničevan, preden bi zapravil gnado božjo. 
Molitev. 
O moj Bog! če premislim sveto življenje tvojiga zvestiga služabnika Kazimira, ne vem kaj bi od sramote počel. On bi bil lahko vse dobrote sveta vžival, vender je bil zmirej v pokorjenji: on je bil mlad, vender čist, jest pa sim ognusil svoje mlade leta z vso nesramnostjo. Mlade leta, ako so čiste, tebi narbolj dopadejo, pa jest sim jih zapravil, ker sim jih dal v dar tvojimu in svojimu sovražniku. Vse, karkolj je zamoglo moje slabe počutke razveselvati, sim želel, ali delal. Usmiljeni Oče! odpusti grehe moje mladosti, ker jih resnično obžalujem: bom popravil, koljkor bom zamogel, svoje grešne zmote, de saj posihmal živim po tvoji sveti volj. Žalost, solze, pokorjenje bo zanaprej moj vsakidanji kruh, de usmiljenje, odpušenje, in zveličanje zadobim. Amen. V. dan sušca. 
Sveti Foka marternik. 
Sveti Foka je ubožno živel v revni hišici blizo mesta Sinope per černim morji: malo zemlje, bi jo je imel, je pridno obdeloval, s svojim perdelkam je živel sebe, in tudi ubogim pomagal. On je popotnike z veseljem pod svojo streho jemal, in jim po svoji moči stregel brez vsiga plačila. Ne le kristjani, tudi neverniki so ga ljubili, ako tudi so dobro vedili, de on je kristjanske vere. Vstalo je preganjanje čez cerkev, pa on se ni nič tiga bal, ker je želel svoje življenje za vero dati. Neverni oblastnik, ki je zvedil, de Foka je serčen kristjan (zvedil je lohka, ker on je široko slovil svoje dobrodelnosti) je ukazal dvema soldatama ga umorti. Leta dva soldata greda iz mesta in prideta ravno ponevadama v njegovo hišo, de bi ondi zvedila, kje stanuje. Kadar prideta v hišo, sta bila od svetiga Foka lepo sprejeta, in potlej postrežena: med večerjo on prijazno vpraša soldata, pokaj sta prišla, in kam gresta? Soldata sta mu odgovorila: »Greva eniga kristjana iskat, in umorit: tukaj blizo morebiti njegova hiša, Foka mu je ime. Prosiva te, pokaži nama njegovo hišo; pa varuj se komu tiga razodeti.« Sveti Foka se ni tiga ustrašil, in jima je lepo odgovoril: »Tukaj prenočita in počivajta, jutri bom vama moža pokazal, ktiriga išeta.« Soldata sta bila vesela; pa sveti Foka ni nič spal, vso noč je molil, in svojo dušo Bogu perporočal, in sam si grob skopal. On bi bil lahko bežal, pa je mislil: Božja volja je, de umerjem za vero: smert bo mene preselila v nebesa; naj se zgodi božja volja. Drugi dan on pelje soldata na svoj veri, in jima reče: »Jest sim Foka, ktiriga išete.« Soldata sta ostermela, in nerada umorila svojiga dobrotnika, vender sta ga, ker sta se bala oblastnika. 
Nauk. 
Od smerti grešnikov, in pravičnih. 
Sveti Foka se ni bal smerti, ker je bil zmirej perpravljen umreti. Njegovo sveto življenje je bilo vedno perpravljanje k srečni smerti, zato je rad umerl. Ravno taciga svetiga življenja bi mogel vsaki človek biti, de bi ga smert iz tiga sveta preselila v nebesa. Smert je vsim napovedana; nobeden zmirej ne živi; nobeden ne ve časa svoje smerti; vsaki le enkrat umerje; po smerti Ni odpušenja smertnih grehov. To uči, de blagor človeku, ktiri je perpravljen vsaki čas umreti: pa tudi gorje človeku, ktiriga smert najde v smertnim grehu. Zato opominja Kristus: »Čujte, ker ne veste ob ktiri uri bo Gospod prišel.« Mat. 24, 42. In zopet: »Čujte, ker ne veste ne dneva, ne ure svoje smerti.« Mat. 25, 10. 
Kristjan! živi pobožno, pravično, in sveto, de kadar Gospod pride, ali z zadno boleznjo poterka, mu veselo odpreš, in greš v njegov pokoj. Če pravično živiš, bo smert konec sedajniga terpljenja, in vrata v srečno večnost. Če pravično živiš, boš enak delavcu, ktiri je cel dan zvesto delal, in na večer se veseli zavolj prejetiga plačila. Živi po zapovedih, in boš s svetim Pavlam zaupljivo rekel: »Čas moje smerti je blizo, dobro vojskovanje sim vojskoval, tek dokončal, in meni je perhranjena krona pravice, ktiro mi bo dal Gospod.« Če živiš po zapovedih, boš tudi ti prejel plačilo milosti in pravice od Boga, kakor tudi pravi sveti Pavel: »Krono pravice bo meni dal Gospod: ne le meni, temuč vsim, ktiri njegov prihod ljubijo.« II. Tim. 4, 6 — 8. Tisti ljubijo Gospodov prihod, ktiri zaničujejo zemljo, in hrepene po nebesih; pa zraven tudi žive po vsih zapovedih. 
Vem, tudi pravični brez sosebniga božjiga razodenja ne morejo vediti, ali so ljubezni ali serda vredni; ali so v gnadi, ali brez gnade, vender imajo pričevanje lastnih dobrih del. Duša prav skerbno za čast božjo, lačna in delavna dobrih del, sladko upa v neskončno milost božjo, in lahko umerje. Tudi poterti grešnik, ktiri je zmirej žalosten svojih grehov, in stanoviten v dobrim, ima veliko upanje v usmiljeniga Boga. David je scer grešil, pa se je spokoril in zato je zaupljivo djal: Bog bo mojo dušo rešil od peklenske oblasti. Ps. 48, 16. Če ti nisi ohranil nedolžnosti, posnemaj Davida v pokori, in boš kot on rešen od peklenske oblasti. 
Smert odvzame pravičnimu in nepravičnimu vse, kar imata na svetu, pa pravičen lahko zapusti svet, ktiriga je zaničeval. On je bil že prej ubog v duhu, je svet in kar je na njem kot blato čislal; lahko ga zapusti. Hudobnik je imel vse svoje misli in veselje v posvetnih rečih, zato grozno težko umerje. Takrat bo on z žalostjo spoznal: V resnici sim bil zastonj preveč skerben za svet. Ps. 38, 7. 
Pravičnik in nepravičnik bota permorana zapustiti vso svojo družino, žlahto, in prijatle; pa pravičnik je svojce in druge ljubil zavolj Boga; bo tedaj vse zapustil lahko zavolj njega. On upa, de tudi potlej bo svoji žlahti in prijatlam pomagal: tudi de bo od njih prejemal pomoč, če je bo potreboval. On zapusti svojo žlahto in prijatle, pa upa de bo prišel med bolji prijatle, med angelje in svetnike. Hudobnik se težko odloči od svoje žlahte in od prijatlov, ker jih je ljubil po mesu, in se boji med slabo družbo priti, ker njega življenje je bilo slabo. Pravičnik in nepravičnik moreta bolečine prekati, in v bolečinah umreti, ali pravičnik lahko terpi boleznine, ker je vajen voljno terpeti; ker terpi v duhu pokore zavolj Boga, ker ve, de Bog ga tepe iz ljubezni, de bi bil očišen. On je nosil Jezusa križaniga zmirej v sercu; tudi zdaj v bolezni ga ima zmirej pred očmi; z njim si on polajša bolečine, in mirno jih terpi. Hudobnik je bil zmirej mehkiga življenja, in nepoterpežljiviga serca: zraven tiga ga vest hudo peče, pretečeno in prihodno ga silno skerbi, malo upa, veliko bolečin terpi, nerad, pa jih more prestati, in se boji umreti. 
Ljubi moj kristjan! kar sim do zdaj pravil, je majhna reč. Smert je naši natori grenka, pa smert bi ne bila tako strašna grešnikam, ako bi sodbe ne bilo. Pravičnik in nepravičnik se odločita od sveta v bolečinah, pa dobrimu in hudimu ne bo enako. Po letim življenji bo drugo življenje, to je kratko, uno bo večno; vender po letim življenji, dobrimu ali hudimu, bo prihodno življenje večno dobro, ali večno hudo. Kar zdaj seješ, boš tamkej žel, kakor zdaj živiš, boš vžival, ali terpel vekomaj. Perpravljaj se tedaj k smerti, perpravljaj se z resnično pokoro, s svetim življenjem, bodi zmirej perpravljen, ker ne veš ure svoje smerti, de te smert ne najde v smertnim grehu. Veš, kaj pričuje beseda božja: »Gorje vam, vi hudobni! kader umerjete, bo kleter vaš del.« Sirah 41, 11, 12. Tudi: »Grešnikov smert bo prav huda.« Ps. 33, 22. Ubogaj, perpravljaj se prav skerbno srečno umreti, de se ne boš vekomaj ksal. 
Molitev. 
Blagor pravičnim! Blagor spokorjenim grešnikam! oni so pred smertjo svetu odmerli, ker so svoje hudo poželenje z zapovedimi križali, so živeli po naukih Jezusovih; ali saj s pokoro resnično popravili svoje padce. Oni bodo v zadnji bolezni hvalili Boga, ki jim je dal sveto živeti, in polnim dobriga upanja umreti. Oni bodo enaki jetnikam, ktirim je ječa od oblastnika odperta, in rečeno: »Pojdite v mir domu.« O gospod Jezus! ti si me učil sveto živeti, ti si umerl na križu, de bi jest vekomaj ne umerl; pomagaj mi s svojo gnado svoje slabo življenje poboljšati, in v dobrim stanovitnimu biti, de ne bom od tebe zaveržen. O ljubi sveti Foka! bodi moj pomočnik per Bogu, de mi zavolj Jezusa pomaga, in da srečno umreti, de zveličanje zadobim. Amen. VI. dan sušca. 
Sveti Pavel pušavnik, imenovan priprost. 
Sveti Pavel, imenovan priprost zavolj majhne učenosti in ravniga serca, je bil kmet v Egiptu. On je nedolžno živel, po svoji moči Boga hvalil, poterpežljivo delal, in se ni mešal v nobeno nepotrebno opravilo. Njemu ni bilo mar, kaj je noviga na svetu, kaj se slabiga godi, ampak le kako bi po zapovedih živel: njemu je bil svet neznan, in on svetu. Do šestdesetiga leta je on živel tako, pa sosebno žalostna pergodba ga je pergnala v pušavo. Osem dni je hodil po pušavi, sam ni vedil, kam bo prišel, Bog ga je vodil pred uto svetiga Antona pušavnika, in ondi misli ostati. Ponižno je prosil svetiga Antona ga vzeti med svoje učence, de bi se per njem naučil prave zveličanske poti. Sveti Anton mu je odgovoril: »Ti si prestar, se ne moreš navaditi naših postav, in ojstriga življenja: pojdi domu, moli, delaj in služi Bogu, in tako boš zveličan.« Ko je sveti Anton to izgovoril se je zaperl v svojo uto, pa sveti Pavel ni šel proč, ondi je bil tri dni, molil je Boga in prosil svetiga Antona. Ta mu je zopet rekel: »Pojdi, pojdi domu, ti se ne boš pušave pervadil, ker si prestar« Sveti Pavel mu odgovori: »Ne pojdem domu; tukaj ostanem, upam ko drugi pušavniki živeti.« Kader sveti Anton vidi njegovo stanovitno voljo, ga pusti v svojo uto, in ga uči, rekoč: »Če hočeš tukaj per meni ostati, posti se do večera vsaki dan, ne govori nikolj brez potrebe, de bo tvoja duša perpravna svete reči premišljevati in moliti; z delam si moreš kruh zaslužiti; tvoje pokorjenje more biti stanovitno, in tvoja pokoršina popolnama.« Sveti Pavel se je ponižno in rad vsimu podvergel, in zvesto z dobro voljo vse dopolnoval. Vsa njegova skerb je bila zvesto ubogati brez vsiga zgovora, karkolj mu je sveti Anton zapovedal. Sveti Anton je bil razsvetljen učenik, je bil ojster s seboj, pa usmiljen z drugimi, je skušal svojiga učenca, pa ga ni hotel preobložiti čez moč; več živeža je njemu dajal, ko sebi vošil; pa sveti Pavel je želel še več terpeti, in se je hotel ravno tako ojstro postiti, kakor je vidil nad svojim učenikam. Vse je rad delal, poterpežljivo terpel, molil stanovitno, in se čedalje bolj posvečeval. On je bil Bogu prijeten, in je prejel od Boga dar čudežov. Umerl je sveto v pušavi v letu 350. 
Nauk. 
Od posta. Kakšin de more biti. 
Sveti Pavel pušavnik se je s postam pokoril, ker je vidil svojiga učenika svetiga Antona, in druge brumne, de so se radi postili. Res, vsi brumni kristjani so veliko cenili post, in so se radi postili, de bi hudobno telo pokorili, in s čisto dušo služili Bogu. Post je bil v stari in novi zavezi v veliki časti. David se je rad postil, in ojstro se je postil, kakor sam pričuje: Moje kolena so od posta oslabljene. Ps. 108, 24. Sveto pismo pričuje, de Estera, akoravno sveta, je svoje telo s postam pokorila. Ester. 14, 2. Verni kristjani so se veselo postili po izgledu Jezusa Kristusa, ktiri se je ojstro postil štirdeset dni in noči v pušavi. Mat. 4, 2. 
Post je človeku potreben, de z njim pokori svoje grešno telo. Vsaki je hude natore, in ima nepokorno telo, zato je pokorjenja potreben. Če telo ni pokorjeno, ima huji moč zoper dušo, in lahko jo pogubi. Vsi morejo skerbeti tiga hudobniga sovražnika pokoriti, in ga devati pod pokoršino, de duša ložej služi Bogu. Tako so delali vsi dobri, in tako je delal sveti Pavel, akoravno apostel, ktiri od sebe pričuje: »Tarem svoje telo, in ga v sužnost devam, de zaveržen ne bodem.« I. Kor. 9, 27. Če svojim telesu obilno vošimo, slabimo dušo, ako ga pokorimo, ga podveržemo Bogu. Vsaki in vselej more scer zderžljiv biti, pa še bolj v postnih dneh od cerkve zapovedanih. Prav govori sveti Auguštin: »Posti se, če si grešil; posti se, ker zamoreš grešiti, de bi ne grešil.« Post ima veliko moč. Post ima resnično veliko moč, ker ta je Bogu prijeten. Kdor se v duhu pokore prav posti, veliko sprosi od Boga. David od sebe pričuje: Postil sim se, in ponižal, in bom prejel kar prosim. Ps. 34, 13. Eleahim vikši darovavic, ki je vidil jude v hudih stiskah, jim je rekel: »Ostanite stanovitni v postih in molitvah, in bote od Boga uslišani.« Judit. 4, 12. Jezus je tvojim učencam djal, kader niso zamogli hudiča izgnati: »Leta sorta hudičov ne bo izgnana, kakor z molitvijo in s postam.« Mat. 17, 20. To pričuje, de post ima veliko moč, ker je Bogu prijeten, vender ta more z molitvijo in z drugimi dobrimi deli združen biti, kakor bo zdaj rečeno. 
Sam post je malovreden brez druzih dobrih del. Kristjani se nekaj pokore ob zapovedanih postnih dneh, vender so slabiga življenja po navadi. Molitev in almožna morete postu perdružene biti, vender poboljšanje je narpotrebniši. Judje so bili v nadlogah, so vpili in se postili, pa niso bili od Boga uslišani. Oni so se nad tim čudili, pa prerok Izaija njim pravi: »Glejte, pravi Gospod, na dan svojiga posta delate po svoji volji, se pravdate, in prepirate neusmiljeno, zato niste uslišani. Ne posti se se ko do zdaj.« Jer. 58, 3, 4. Zraven posta je spreobernjenje sosebno potrebno, koker Bog po svojim preroku Joelu zapove: »Spreobernite se k meni s postam, in z jokam. Ninivljani niso le s postam dosegli usmiljenja, ampak s poboljšanjem vred. Jona. 5, 10. Namen zapovedaniga posta je pokoriti, in poboljšati spačeno natoro, in le tako ima veliko moč. 
Besedniki svojiga mehkiga telesa pravijo: Bog je vse stvaril za naše potrebe; vse jedi ko same na sebi nedolžne, zakaj tedaj bi ne jedel mesa, ali kar hočem, in kader hočem? mara kaj Bog za lačen trebuh? Odgovorim: »Res vse jedi so same na sebi nedolžne, kakor pravi sveti Pavel.« I. Tim. 4, 4. Tudi Kristus pravi: »Kar skozi usta noter gre, ne ognusi človeka.« Mat. 15, 11. To je resnično, vender vsaki more biti pokoren katoljški cerkvi, ktira zapove, de verni se morejo v zapovedanih dneh zderžati mesenih jedi, in s perterganjem pokoriti svoje telo. Ljubi kristjan! premisli, de scer jed te ne ognusi, pa ognusi te nepokoršina. Sad, ktiriga so pervi starši jedli, ni bil sam na sebi škodljiv, pa zlo škodljiva je bila njih grešna nepokoršina. Tudi meso, ktiriga so judje v pušavi iz poželjenja jedli, je bilo samo na sebi nedolžno, vender pričuje sveto pismo: »Že je bilo meso v njih zobeh; in glej! božji serd se je vnel čez ljudstvo, in ga je z veliko morijo udaril.« IV. Mojz. 11, 33. Glej! tebi zdravnik prepove od nektirih jedi jesti; in ti ga zavolj svojiga zdravja ubogaš brez vsiga zgovora: zakaj pa jezljaš s krivoverci čez zapoved katoljške cerkve? Ob kratkim: če prederzno zaničuješ zapoved katoljške cerkve, ktiri je Jezus dal oblast, sam spoznaš, de nočeš biti nje otrok. 
Posti se rad po svoji moči. Če nisi terdniga zdravja, če potrebne težke dela delaš; če je kak drugi pravičen uržah od naukov cerkve poterjen, si smeš nekoljko pregledati: pa perzadevaj si druge dobre dela delati. Če se ne moreš postiti, ne bodi tiga vesel, temuč žalosten. Sveti Auguštin pravi: in njegovih besedi nikolj ne posabi: »Ako se ne moreš postiti, jokajoč jej.« V postnih dneh nikolj ne jej mesa, ali mesnih jedi brez cerkveniga perpušenja. Če je perpušenje oznanjeno, derži ga natanko, ako se ga hočeš poslužiti: če ne ješ mesa, akoravno je cerkev perpušenje dala, bolje storiš. Ako si bolan, ali kak drugi sosebni uržah imaš, poprašaj, in ubogaj svojiga duhovna. Glej, de si ne pomagaš z lažmi; zakaj perpušenje vikših z zvijačo zadobljeno ne more per Bogu izgovorjati. Posti se v duhu pokore rad po navadi dobrih, kristjanov svoje škofije. Ne pohujšaj se nad hudobnimi, ktiri so močniga telesa v razujzdanji in norčijah, pa nočejo majhniga pokorjenja prenesti. Posti se rad, pa tudi zraven premaguj svoje hudo poželjenje: naj se postijo vsi počutki tvojiga slabiga telesa. Če se tako postiš, blagor tebi! 
Molitev. 
O moj Bog! jedsim velik grešnik pokorjenja potreben, vender se ga branim. Vera me uči, de telo je moj sovražnik, pa jest iz slepe ljubezni do njega mu pregledujem, mu dajem potuho in moč zoper dušo z obilno strežbo. Vsi sveti so se radi postili, Mojzes, Elija, Daniel, zveličar Jezus, apostelni, pušavniki, in drugi, jest pa se branim, se zgovarjem, in nočem. Če se ravno nekoljko postim kader mi cerkev zapove, se ne postim v duhu pokore: če le majhen zgovor imam, sim vesel, nad slabimi se rad pohujšam, in iz prazniga strahu zaničujem zapoved. O Gospod! ne bom več svojiga slabiga nepokorniga telesa čez zapoved poslušal, temuč se bom rad postil, koljkor mi bo moč: zraven si bom tudi perzadeval obilno moliti, druge dobre dela delati, in zlasti svoje počutke pokoriti, de tvoji pravici zadostim, pred greham se obvarujem, in zadobim odpušenje grehov. Amen. 
VII. dan sušca. 
Sveti Tomaž Akuin učenik. 
Sveti Tomaž je bil rojen na napolitanskim od bogatih starišov v letu 1225. On je bil, komaj šest let star, poslan v klošter, de bi ondi bil na učenosti in pobožnosti zrejen. Bog mu je obilno gnado dal, in z njo ga obvaroval pred zapeljivostjo. On, akoravno še otrok, ni nič otročjiga nad seboj imel, silno rad se je učil, dolgo molil, malo pa prav modro govoril. Kader je bil enomalo odrasel, je bil od očeta poslan v Neapel v šolo, kjer je s stanovitnim pridam zlo hitro v učenosti rasel: so se vsi in tudi njegovi učeniki čudili nad njegovo modrostjo. Sama učenost bi bila pa mladenču Tomažu malo pomagala ali nič, ako bi on ne bil tudi v brumnosti razil; on je bil čedalje brumniši. Goreče je ljubil Boga, zato se je brez madeža ohranil v narnevarniši starosti v sredi spačenih mladenčov. On, ako tudi mlad, od vsih hvaljen, in imenitne žlahte, je sklenil v klošter svetiga Dominika iti, de bi ondi zvesto služil Bogu; šel je v klošter, in je bil silno vesel. Kader je njegova mati zvedila, kaj se je zgodilo je bila grozno razserdena; s silo ga je dobila v roke, ga zaperla doma, kjer je bil kot v hudi ječi. Njegovi razujzdani bratje so ga zaničevali, in si zlo perzadevali ga odverniti od svetiga sklepa, pa zastonj. Hudobni bratje so si kaj hujšiga zmislili: poslali so k njemu hudičovo nesramno služabnico ga od dobriga sklepa in od Boga odvernit, pa on jo je serčno spodil, in potlej je kleče hvalil Boga za dvojno premaganje. Takrat je bil še le sedemnajst let star. 
Ljubi mladenč Tomaž je bil na zadnje razveseljen. Mati vidijoča njegovo nepremagano stanovitnost, je spoznala božjo voljo nad njim, in ga je radovoljno poslala nazaj v klošter. Minihi so ga bili slo veseli; dali so mu odbraniga učenika, pod ktirim je sosebno učenost zadobil. Res, njegova učenost je bila velika, pa še veči je bila njegova ponižnost: on je skrival koljkor je zamogel svojo modrost, vender je bila razodeta. Njegova neizrečena ponižnost je bila skušana in razodeta sosebno, kader ga je papež Klemen IV. tiga imena namenil za škofa poglavitniga mesta Neapel. On se je prestrašil te velike službe, in ni maral zanje obilne prihodke: pisal je ponižno papežu: Prosim njih svetost, nobene službe meni več ne ponujati. Ako ravno je želel vsim ostati nesnan, je vender iz ljubezni do katoljške cerkve veliko učenih bukuv spisal, ktire so polne visokih, in čistih naukov. Sveto je živel, in sveto je umerl devetinštirideset let star, v letu 1274. 
Nauk. 
Od prave modrosti. 
Sveti Tomaž je bil v resnici moder, ker je zmirej skerbel voljo božjo čedalje bolj spoznavati, in po nji zvesto živeti. Vse njegove misli, besede in dela so bile k timu svetimu namenu, Boga spoznati, njemu služiti. Učil se je, poslušal učenike, v molitvi in v druzih dobrih delih je bil stanoviten, de bi pravo modrost dosegel, za božjo čast skerbel, in bližnimu v nebesa pomagal. Njegovo sveto slavljenje, njegova stanovitnost v skušnjavah, in njegova ponižnost pričuje, koljko je bil on z Bogam združen. Ravno to je prava modrost, le to je modrost, in zunaj tiga ni modrosti. Srečen je on bil, in srečen bo vekomaj, ker je pravo modrost našel. Salomon pravi: »Blagor človeku! ktiri modrost najde.« Prip. 3, 13. Tudi: »Kdor modrost najde, življenje najde, in bo od Gospoda zveličanje prejel.« Prip. 8, 35. 
Modrost je potrebna. Kdor je moder po volji božji, ne hodi v tami, ker svetloba je per njem. Kdor ima pravo modrost, spozna božjo voljo, in prime za vse perpomočke če dalje bolj Bogu dopasti. Brez soli je vsako jed neprijetna: brez modrosti je vsako delo nepopolnama. Zato je Jezus dal svojim aposteljnam nebeško modrost, in jim je prej rekel: »Vi ste sol zemlje.« Mat. 5, 13. Modrost je vse v vsim: ona vse reči prav obrača; prejme vse dobro in hudo , de vse obrača na božjo čast: modrost spozna, kaj, kedaj, koljko, kako je perložno ali neperložno: modrost ve čas za vsako reč; ve molčati ali govoriti, poterpeti ali svariti ob pravim času: modrost vse reči prav ravna, ker druziga ne iše ko dopasti Bogu. 
Pervo znamnje prave modrosti je pobožnost. Modrost razujzdaniga človeka je nevredna tiga visokiga imena, ker ni modrost, ampak prazna in škodljiva učenost. Učen pa razujzdan človek je imeniten norec, ker vso svojo učenost obrača na pomoč svojiga spačeniga serca. Modrost tiga je norost per Bogu, je prekanjenje v hudobiji, ker ne spozna božje volje. Modri pravi: »Prekanjenje v hudobiji ni modrost, in zmišljevanje grešnikov ni razumnost.« Sirah 19, 19. Spridena duša ne more modra biti: ona ima zmirej kaj govoriti čez sleherno zapoved, ima zmirej dosti zgovorov, de bi se ne podvergla z dolžno pokoršino. Salomon pričuje: »Modrost ne gre v hudovoljno dušo, in hudobija prežene svetiga Duha učenika modrosti.« Modr. 1, 4, 5. Ljubi moj! perzadevaj si po zapovedih živeti, in le tako boš modrost našel. Če si hudoben, ti bo modrost gnusoba, veliko boš scer vedil, pa ne k svojimu zveličanju. Poslušaj modriga: »Ako modrosti želiš, ohrani pravico – svetost.« Sirah 1, 33. Nedolžni Job pravi: »Glej! strah božji je modrost.« Job 28, 28. 
Drugo znamnje prave modrosti je ponižnost. Prevzetnik je hitro visoko učen v svojih očeh. On hoče vse vediti, pa nobene reči prav ne ve: hoče vediti, kar ne ve, in se sramuje spoznati: Ne vem, ne umem tiga. Prevzetnik se rad prepira za prazne reči, in žlobudra od vsiga, de bi drugi ne rekli: Ne ve. Če ne ve, kaj prida odgovoriti, veliko napčniga govori, ali zaničuje bližniga, ali mu očita slabosti, ali kaj druziga počenja, de le vžuga. Prevzetnik nima prave modrosti, ker ona je le ponižnim dana. Ravno zato je Jezus djal: »Oče! zahvalim te, de si to skril modrim, in si majhnim razodel.« Luk. 10, 21. Prevzetnik se ne da preučiti, ker noče nobeniga poslušati: on ne premisli, kar mu je od modriga rečeno, ampak le premisli, kako bi mu svito odgovoril. Prav govori Salomon: Bolj je upati, de bo norec, kot ta, poboljšan. Prip. 29, 20. Ti, o kristjan! bodi ponižen, in boš hitro moder. Če si ponižen, boš rad poslušal Jezusa, njegove namestnike, in vsaciga modriga človeka. Če si ponižen, boš rad popraševal, poslušal, spoznal, in popravil svoje zmote. Če si ponižen, se boš učil, kar ti je dobro in potrebno vediti: se boš varoval, kar je prazniga, previsokiga, škodljiviga, in ravno to je prava modrost. 
Iši prave modrosti. Modrosti iskati je prava modrost, in blagor tebi, ako jo najdeš! našel jo boš, če je išeš z ravnim sercam. Skerbi v katoljški veri dobro podučen biti; poslušaj in premišljuj Jezusove nauke, de sveto živiš, in zveličanje zadobiš. Modri te uči: »Moj sin! premišljuj zapovedi, in Bog ti bo dal zaželjeno modrost. Sirah 6, 27. Prosi iz serca Boga ti dati pravo modrost, in jo boš dosegel. Sveti Jakop te perganja zaupljivo prositi Boga, rekoč: »Kdor modrosti potrebuje, naj prosi Boga, ktiri vsim obilno da.« Jak. 1, 5. 
Molitev. 
Srečen sveti Tomaž, ktiri je Boga začetnika prave modrosti z vsim sercam iskal in našel! On je le svete modrosti iskal, de bi zamogel Boga če dalje bolj spoznavati, sebe posvečevati, in bližnimu v nebesa pomagati. On ni iskal prazne, posvetne, škodljive modrosti, ktira napihuje in spači; ampak je hrepenil po sveti modrosti, ktira boljša in posvečuje. On je bil srečen, pa jest sim nesrečen, ker sim potrebno modrost v nemar pušal, in sim si perzadeval vediti veliko nepotrebniga in škodljiviga. O Bog! daj meni ognjene želje, po izgledu tvojiga služabnika svetiga Tomaža, vediti in delati, kar mene boljša, kar tebi dopade, kar je bližnimu na prid, de bodem ne le dober deželan, ampak tudi tvoj razumen služabnik, de po smerti pridem tebe delivca modrosti vživat. Amen. VIII. dan sušca. 
Sveti Janez, duhovni oče usmiljenih bratov. 
Sveti Janez je bil rojen v Portugalu od katoljških in pobožnih starišov v letu 1495. V desetim letu je šel skrivaj deleč od svojih starišov: ker ni vedil, kako bi se živel, je šel služit; priden in zvest je bil svojimu gospodarju. Kadar je bil odrasel, in kruha se prenajedel, je radovoljno šel v soldaško službo pod mogočnim in srečnim cesarjem Karlam V. tiga imena. Od soldatov izpušen je šel nazaj k pervimu gospodarju; pa zopet je soldaško službo vzel pod zgorej imenovanim častitljivim cesarjem, v letu 1532. Po dokončani vojski je bil izpušen, in je šel na ravnost domu, kjer od vse žlahte ni druziga našel ko eniga strica, od ktiriga je zvedil, de po njegovim skrivnim odhodu je mati zbolela in umerla od zgoli žalosti; oče pa je šel v klošter. Janez je bil ves v solzah zavoljo svoje nepokoršine, in je dolgo premišljeval, kako bi se zamogel spokoriti. Sklenil je med nevernike iti in kri preliti za vero: on je bil že na poti, pa en moder minih mu je odsvetoval: šel je na špansko v mesto Granata, in ondi se preživel s svojim pridam. V tistim mestu je bil bogaboječ duhoven ognjen oznanovavic božje besede Janez od Avila; Janez ga je šel poslušat: pridiga je bila od pokore, med pridigo in potlej je na glas jokajoč vpil: »O Gojpod! bodi mi usmiljen! Gospod, bodi meni grešniku usmiljen!« Kadar je šel iz cerkve si je pulil lase, metal se po tleh, in druge nenavadne reči delal. Ljudje so menili, de je norec in so ga peljali v mestno hišo norcov: tamkej so mu malo dajali jesti, so ga perklenjeniga imeli, in ga tepli, de bi ga s strahovanjem ozdravili, po on je vse to v duhu pokore voljno preterpel. Zgorej imenovan sveti duhoven Janez od Avila je šel k njemu, in mu rekel: »Janez! zadosti je tiga, za naprej skerbi bolj pokoro delati.« On je bil berž pokoren, je jenjal od svoje prostovoljne norosti, in vsi so se čudili. 
Sveti Janez je zdavnaj želel, in premišljeval, kako bi zamogel revežam, zapušenim otrokam in bolnikam pomagati. On je za svet poprašal svojiga duhovniga očeta, in z njegovim svetam je v najem vzel eno hišo, ktiro je hitro napolnil z revnimi, ali bolnimi ljudmi. Duhovni in bogatini, ki so vidili njegovo ognjeno ljubezen, so mu sezidali prestorno hišo zato usmiljeno dobro delo. On je tudi dobival usmiljene ljudi na pomoč za strežbo revežam, in bolnikam, in ti so se imenovali usmiljeni bratje. Sveti Janez od velikih skerbi in od veliciga terpljenja je nevarno zbolel; previden s svetimi Zakramenti je mirno čakal smerti. Zadnjo uro je prosil okolj postelje stoječe vun iti: je vrtal, vzel podobo križaniga Jezusa, jo objel, in kleče zavpil: »O Jezus! v tvoje roke izročim svojo dušo.« Ktiri so zunej stali in čakali, kadar so zaslišali ta glas, so hiteli k njemu, pa je bil že mertev. Umerl je petinpetdeset let star na ta dan, v letu 1550. Papež Aleksander VIII. je zapovedal njegov spomin obhajati. 
Nauk. 
Iz njegoviga življenja. 
Sveti Janez je bil sosebno usmiljen do revežov in bolnikov: v tim svetim opravilu je bil deset let, in njegova ognjena skerb očitno pričuje, de on je bil od Boga k timu namenjen. Tedaj, kar je prej delal in terpel, nepokojno hodil po svetu, in drugo, težko je verjeti, de bi bilo iz božjiga poklica. Bog je razločil stanove, in opravila, de eni to, eni to delajo: ni vsak za vse dela, in niso vsi za eno, ampak kakor Bog slehernimu človeku daje. Vsak more dobro premisliti lastnosti dušne in telesne; zraven tudi moliti, in vprašati modre za svet, de si odbere stan po volji božji. Resnično je, kar pravi sveti Pavel: Vsak ima svoj dar; eden scer tako, drugi pa tako. I. Kor. 7, 7. Ako človek zajde, more žalovati, kakor je storil sveti Janez, in popraviti, če je moč: ako ne more popraviti, naj se spokori, in naj si perzadeva na se vzete dolžnosti zvesto dopolnovati, de odpušenje zadobi od usmiljeniga Boga. 
Sveti Janez je hotel iti med nevernike kri preliti za vero, pa modri minih ga je odvernil. On je bil neučen, in neperpravljen oznanovati vero nevernikam; morebiti bi bil med neverniki oslabil, in odstopil od dobriga. On je scer mislil za čast božjo skerbeti, in svojo dušo zveličati, pa blezo ni bila njegova gorečnost po pameti. Kristjanska duša! nikar prenaglo se ne poloti kaj velikiga in težkiga, de ne obnemagaš. Premisli dobro voljo božjo, svojo moč in vse: ne skleni kaj sosebniga storiti iz nagle gorečnosti; ne zaveži se nespametno s kako težko obljubo: počakaj, premisli, moli, poprašuj in skleni modro, de se ne boš prepozno kesal. Ta nauk služi v vsih rečeh, tedaj, si ne perzadevaj vediti, kar tebi ni treba, in ni koristno vediti: ne stori nič čez svojo moč, ampak skerbi zapovedi Gospod Boga zvesto spolnovati, in pridno živi v svojim stanu. Lih to uči sveti Pavel, rekoč: »Premislite, kaj je volja božja, in nikar več od sebe ne misli, ampak kar je prav, kakor je Bog dal.« Riml. 12, 2, 5. 
Sveti Janez se je neumniga delal, de bi bil od ljudi zaničevan, strahovan in pokorjen. Ti nikar ne obsodi njegove misli, pa tudi ga ne posnemaj v tim. Per enih ali druzih svetih najdeš včasi kaj posebniga in nenavadniga: ne misli, de moreš ravno to delati, ampak posnemaj skerbno te božje prijatle v ljubezni, usmiljenji, ponižnosti, pokorjenji, koljkor ti je od Boga zapovedano, de boš zveličan. Ako si moder, so ti nevadne in sosebne dela svetih v nauk. Veliko vernih je šlo v pušavo; ti ne moreš, pa ljubi samoto, de ložej živiš nedolžno. Pušavniki so korenine, ali sadje v živež imeli; ti ne moreš ob tim obstati, pa varuj se požrešnosti. Eni so na dva dni jedli; ti ne moreš tako, pa bodi zderžljiv, in posti se rad po navadi dobrih kristjanov, in po svoji moči. Drugi so vse svoje premoženje ubogim razdali: to ne zaveže tebe, pa moreš usmiljen biti in pomagati ubogim po svojim premoženji. Drugi so svoje telo gajžlali do kervi, ali ga čudno pokorili: ti terpinčuj svoje grešno telo, vender modro, de ga v pokoršini deržiš. Tako delaj v druzih rečeh, de bo tvoja božja služba po pameti, kakor uči sveti Pavel. Riml. 12, 1. 
Sveti Janez je veliko skerbel in veliko terpel v strežbi revežam in bolnikam: posnemaj ga v tim koljkor zamoreš in premoreš, ker to usmiljeno delo Bogu zlo dopade, in veliko plačo zasluži. Streči in pomagati moreš domačimu bolniku, pa tudi drugim po svoji moči. Je kaki revež bolan, ne zapusti ga; če on nima svojih blizo, ga vzemi pod svojo streho, in mu ljubeznivo pomagaj z vso močjo. Če vidiš bolnika žalostniga, potroštaj ga: če je nepoterpežljiv, govori mu od terpljenja Jezusoviga, in od dolžne pokoršine Bogu: če je ne skerben, ga opominjaj s svetimi Zakramenti se oskerbeti. V čimur ga potrebniga vidiš, mu pomagaj, pa z vsim poterpljenjem in ljubeznijo. Ne brani se bolnikov obiskovati, in jim pomagati na duši in na telesu. Če to delaš, boš sebi narbolj pomagal. Per bolnikih lahko spoznaš slabost svojiga telesa, ker tudi ti boš v bolečinah: spoznaš lahko svojo ničemernost in neumno ljubezen od sveta, ktiriga boš zapustil: zraven boš prejel veliko plačilo, ker Jezusu strežeš, če bolniku v imenu Jezusa strežeš, kakor je on sam govoril. Mat. 25, 36, 40. 
Molitev. 
O moj Bog! spoznam pred teboj, de sim nepriden služabnik, ker nimam v svojih opravkih nobeniga dobriga namena, ker vse nepremišljeno, ali nepopolnama opravljam, ker ne premislim tvoje svete volje, ampak le po svoji volji delam. Moja edina misel in skerb je, kako bi lažej živel na svetu, ne kako bi se posvetil v svojim stanu: zavolj tiga si veliko nepotrebniga zmišljujem in delam, kar mi ne bo po smerti nič pomagalo. Ker sim jest zmotena stvar, ne ljubim tebe iz vsiga serca, ne ljubim sebe prav, tudi ne bližniga, kakor ti zapoveš. Tako teko prazne moje leta, in brez zapovedanih dobrih del pojdem pred tvojo pravično sodbo. O Gospod! pomagaj mi bolj prav živeti. Zanaprej hočem iz vsiga serca tebe ljubiti, in tudi iz ljubezni do tebe bližnimu pomagati, zlasti revežam, in bolnim, de od tebe zadobim usmiljenje. Amen. 
IX. dan sušca. 
Ss. Apolon, Filemon, in tovarši marterniki. 
Sveti Apolon je bil levit poln gorečnosti za čast božjo, in za zveličanje bližniga. Ob času hudiga preganjanja pod nevernim cesarjem Dioklecijanam je on serčno obiskoval kristjane, in z ognjenimi besedami jih je unemal raji vse prestati, kot vero zapustiti. Neverniki egiptovskiga mesta Antinoma so ga našli v tim svetim delu, in so ga v ječo vergli. Filemon je bil slep nevernik, zaničevavic Jezusove vere: ta je šel k svetimu Apolonu, ga je zaničeval, in je veliko gerdiga govoril zoper Jezusa. Sveti Apolon je zdihoval nad njim, in iz serca molil, rekoč: »Gospod Jezus! daj letimu neumnimu človeku usmiljeno spoznanje.« Ta kratka pa goreča prošnja je bila uslišana: Filemon je gnado dosegel, spoznal Jezusov nauk, ki ga je slišal, je bil berž v veliki žalosti in solzah; potlej iz serca reče: Tudi jest hočem biti kristjan. Ker on je kristjansko vero očitno zaničeval, je tudi hotel nji očitno pričevanje dajati; zavolj tiga gre pred oblastnika Arijana, in vpričo veliko nevernikov mu reče: »Ti silno krivično delaš, ker kristjane, dobre in prijetne služabnike božje preganjaš.« Arijan se mu smeja, ker misli de po svoji stari navadi norčuje, in mu reče: »Pojdi norec!« zdaj mi ni perložno tebe poslušati. Filemon odgovori: »Norec sim bil, pa zdaj ne, ker sim kristjan.« Dolgo sta se besedila, in na zadnje je oblastnik permoran mu verjeti. Tudi izve, de ga je sveti Apolon spreobernil. Berž ukaže svetiga Apolona iz ječe pred sodbo perpeljati, in mu serdito reče: »Ti hudobnik! ti ni zadosti zaničevati mogočne bogove, in še druge zapeljuješ?« Tukaj moreš vpričo vsih darovati bogovam, ali pa boš umorjen. Sveti Apolon, in tudi Filemon sta ostala stanovitna, zato je oblastnik ukazal oba sežgati. Neverniki so hiteli veliko germado napraviti, med tim je sveti Apolon iz serca prosil Boga za njih spreobernjenje. Sveti Apolon in Filemon da bila v ogenj veržena, pa da bila dolgo v njem brez vse škode. Oblastnik in drugi neverniki se nad tem zlo čudijo, spoznajo božjo moč, in z enim glasam zavpijejo: »Kristjanov Bog je pravi Bog!« Oblastnik berž ukaže vse ječe odpreti in kristjane izpustiti. 
Cesar Dioklecjan je bil ravno takrat v Aleksandriji, in je hitro izvedil, kakšna se je zgodila: berž je poslal štiri zveste služabnike, de bi k njemu perpeljali oblastnika, Apolona in Filemona. Sveti Filemon je s poslanimi služabniki na poti do Aleksandrije tako lepo govoril, in pričeval od katoljške vere, de so se vdali resnici, in se spreobernili. Ti gredo pred cesarja Dioklecjana, in mu rečejo: »Tukaj imaš človeke, po ktire si nas poslal, pa vedi, de tudi mi smo kristjani, in de tvoje bogove zaničujemo.« Cesar se je grozno razserdil, in jih nagovarjal moliti bogove: ker so bili pak stanovitni, jih je ukazal v morje pometati. 
Nauk. 
Spreobernjenje ni sploh naglo, ampak počasno. 
Naglo spreobernjenje noriga Filemona, neusmiljeniga oblastnika, in druzih slepih nevernikov na prošnja svetiga Apolona je bilo čudež gnade božje. Spreobernjenje terdovratnih grešnikov pričuje, de narhudobniši se spreobernejo, in se radi spreobernejo, ako jih Bog hoče spreobernejo s svojo mogočno gnado. Bog ne spreoberniti grešnika, de bi permoran hotel, kar noče, ampak speoberne njegovo hudo voljo v dobro, de radovoljno hoče, kar ni hotel. Bog spreoberne grešnika z znotrajnim čeznatornim veseljem do dobriga, ktiro premaga natorno veselje do hudiga. Savel narserditiši sovražnik katoljške vere, je naglo bil s gnado božjo spreobernjen v oznanovavca ravno tiste od njega preganjane vere. On sam pričuje: »Nisim vreden se apostelna imenovati, ker sim preganjal cerkev. Z gnado božjo pa sim, kar sim.« I. Kor. 15, 9, 10. 
Bog ni dolžan nobenimu gnade dati, ampak le iz milosti jo daje. Vsi smo bili ko neumne ovce zašli, zgrešili pot pravice, in hiteli v pogubljenje. Preden smo gnado prejeli, smo bili nepridni, nepremožni, in neradovitni dobrih del. Tedaj, ne zavolj naših dobrih del, ampak zavolj svoje milosti nam je Bog pomagal. Sveti Pavel pravi: Bog je nas, ne iz del pravice, ktire smo mi storili, ampak po svojim usmiljenji zveličal, pomagal k zveličanju. Tit. 3, 15. Ravno taka je zdaj, ako kristjan s smertnim greham zgubi zadobljeno pravičnost, on si nič pomagati ne zamore. Bog le iz milosti mu daje gnado, ako mu jo daje, pa mu ni dolžan pomagati. Ako bi bil Bog dolžan človeku pomagati, bi gnada ne bila gnada, ampak dolg: milost bi ne bila milost. Riml. 11, 6. To uči, de vsaki more prav skerbno ohraniti gnado božjo. S pomočjo gnade se zamore gnada ohraniti: ako jo zgubimo, s čem jo zamoremo zaslužiti? 
Per Bogu ni navadno grešnike naglo spreoberniti, ampak sčasama. Bog zamore vsaciga grešnika naglo spreoberniti, pa to je silno redko. On sčasama spreobrača grešnika, de s težkim vojskovanjem čuti in spozna, koljko grenko in hudo je Boga začetnika in zapopadik vsiga dobriga zapustiti. To je grešniku potrebno, de potlej varniši živi, in skerbnejši ohrani pravičnost s težkim trudam, in dolgim terpljenjem zadobljeno. Tako uči sveti Auguštin. Ne le sveti Auguštin, pa tudi vsa cerkev enako misli, ktira je ravno zato dolgo pokorila grešnike, in le po dolgim pokorjenji jih odvezovala. Kakšin zapopadik bi grešnik od hudobe greha imel, ako bi ga odpravil, kadar bi hotel? On bi razžalil Boga, kadar in koljkor bi hotel, in bi se spokoril, kadar bise njemu ljubilo. Temu ni tako, ampak Bog daje gnado, če hoče, in če noče ga pusti v grehu; in česiravno mu pomaga, se more z dolgim vojskovanjem grešnik sam spokoriti, de ostane potlej stanoviten. 
Ljubi grešnik! premisli dobro vse to, in kader te Bog kliče z gnado svojo, hiti k njemu s pravo pokoršino. Ti bi se rad spreobernil, pa brez vojskovanja in terpljenja, kar biti ne more. Bog ti daje v začetku majhno luč in pomoč, de bi ti vidil svojo nevarnost, in čutil svojo slabost: terpi, delaj in bodi zvest božji gnadi; za to bo obilniši pomoč prišla, in boš obveseljen. Če pervo gnado zaničuješ, boš morebiti vse gnade zavergel, ktire ti je Bog dati namenil, in boš v grehih ostal. Gospod Bog tako govori po Davidu: »Moje ljudstvo ni mojiga glasu poslušalo: zato sim jih pušal željam njih serca: oni bodo po svoji volji živeli.« Ps. 80, 12, 13. Tvoja duša je v veliki nevarnosti, ako ni gnadi berž pokorna. Vse grešnike Jezus opominja, rekoč: »Hodite, dokler imate luč, de vas tama ne obide.« Jan. 12, 35. 
Varuj se odstopiti od poti do pravice zavolj terpljenja, ki ga najdeš na nji. Kajti pomaga dobro začeti, ako tega ne dokončaš? Bog ti pomaga z gnado svojo, de hodiš serčno in stanovitno po poti pokore, in odpušenje zadobiš. V začetku svojiga spreobernjenja najdeš dosti britkost in težav, pa nikar se ne utrudi, in ne obnemagaj: upaj v Gospoda, prosi stanovitno, delaj pridno, in boš čutil nad seboj Gospodovo pomoč. Le verjemi, če dalje lažej ti bo, in potlej boš, ne le lahko, ampak tudi veselo služil Bogu. Prerok Habakuk pravi: »Ako Gospodova pomoč odlaša, perčakuj je, zakaj gotovo bo.« Hab. 2, 3. Če upaš v moč gnade, in si ji zvest, ti rečem s svetim Pavlam: Bog ktiri je dobro delo v tebi začel, ga bo tudi dokončal. Filip. 1,6. 
Ne štej se spokorjeniga, ako le želiš in si nekaj perzadevaš bolje živeti. Tvoje misli, in tvoje življenje morejo drugačne biti v vsih rečeh: vse hude navade moreš razdjati, vse hude perložnosti opustiti, in vse zapovedane dobre dela dopernašati. Bolan si, če ena sama bolezen tvoje telo tare, zdrav si, če nobene bolezni nimaš. Opravičenje ne more biti nepopolnama, ker ne morejo biti eni smertni grehi odpušeni brez druzih. Pričevanje sprave z Bogam, in odpušenja grehov je le ponavljenje vsiga življenja po Jezusu Kristusu. Sama spoved ti ne more pomagati, če zraven ni čeznatorne žalosti, in praviga poboljšenja. Modri pravi: »Ktiri svoje grehe opusti, bo usmiljenje dosegel.« Prip. 28, 13. 
Molitev. 
O moj Bog! jest spoznam pred teboj svojo lenobo, in nestanovitnost. Vem, de sim grešnik, in želim odpušenja grehov, pa ne storim in nočem storiti, kar mi ti zapoveš: se branim zapovedane pokore, ne opustim hudih perložnost, se nočem spreoberniti, in zavolj tiga ne zadobim odpušenja grehov. Ako bi se zamogel brez terpljenja, brez perzadevanja, brez vojskovanja spreoberniti, bi se rad spreobernil; ker pa to ne more biti, raji ostanem v grehih. Velikokrat si me klical, in si mi pomagal s svojo gnado, pa moja maloserčna in zapeljana duša se ti ni vdala. Spovedniki so me velikokrat ljubeznivo učili in svarili, vender ljubezen do greha me je deržala v služnosti greha. O ljubi Oče! ne zaverzi mene nepokorniga grešnika: pomagaj mi po svoji veliki milosti, ker zanaprej si bom resnično perzadeval svoje življenje poboljšati po tvoji sveti volji, in hočem v tvoji službi stanoviten ostati. O sveti marternik Apolon! na čigar prošnje so terdovratni neverniki gnado spreobernjenja dosegli, sprosi tudi meni mogočno gnado, de le z njo resnično poboljšam, stanoviten ostanem, in večno zveličanje zadobim. Amen. 
X. dan sušca. 
Svetih štirideset marternikov. 
Neverni cesar Licini je iz slepe gorečnosti skerbel za čast svojih lažnjivih bogov, in je neusmiljeno preganjal kristjane, služabnike božje. V mestu Sebaste je bila zapoved oznanjena, de vsi cesarjevi vojšaki morejo na en dan očitno darovati lažnjivim bogovam. Vsi neverni vojšaki so rad ubogali, pa med njimi je bilo štirideset pravovernikov, in ti so odstopili od druzih, de bi ne bili njih malikovanja deležni. Ti so bili vsi mladi, močni vojšaki, zvesti svojimu cesarju, pa veliko bolj vsigamogočnimu Bogu. Zavolj Boga so bili svetli nevernimu cesarju v perpušenih rečeh, pa tudi zavolj Boga so hotli raji življenje dati kot malike moliti. Ti zvesti vojšaki so bili nepokoršine obdolženi, in poklicani pred neverniga oblastnika: ta jih je lepo nagovarjal, in jim tudi ojstro zapovedal ubogati, pa zastonj. Oblastnik jih je ukazal neusmiljeno razmesariti, in potlej v tamno ječo vreči. V ječi so bili dolgo pušeni, in ob tim času so se perpravljali serčno za vero umreti. 
Iz ječe so bili zopet peljani pred oblastnika, in vsi so neprestrašeno spoznali Jezusa. Sodnik jih je obsodil, in zapovedal, de zvezani in brez oblačil v merzli vodi morejo tako dolgo ležati, de umerjo. Sveti marterniki so veselo tje šli v smert: eden drugimu so serčnost dajali, in vsi molili: »O Gospodl štirideset nas je tukaj, stori dobrotljivo vse za premagavce, de vsi zadobimo nebeško krono.« Usmiljeni Bog je njih prošnjo uslišal, pa drugač kot so oni mislili. Oni so bili na hudim mrazu, ker močni mersli vetri in dnovi so bili takrat: zraven njih je bila gorka hiša, in soldat per njih; ktirimu je bilo zapovedano v gorko hišo jemati tiste, ktiri bi, od velikiga mraza premagani, od vere odstopili. Soldat zraven stoječ je vidil čudno perkazen; vidil je angelje iz nebes priti, in terpečim vojšakam krone pernesti, slehernimu eno: samo enimu niso krone dali. Neverni soldat se nad to perkaznjo grozno čudi, in premišljuje, zakaj enimu ni bilo krone dane. Med tem se ravno tisti vojšak oglasi, in prosi v toplo hišo rekoč: »Bom ubogal cesarja.« On gre v hišo, ker pa je iz hudiga mraza v zlo gorko hišo prišel, so ga hude bolečine umorile. Ta je bil že per vratih nebeškiga kraljestva, pa zavolj svoje nestanovitnosti v terpljenji, je hitreji od unih umerl, in je šel v večno terpljenje. Njegovi sveti tovarši so bili zavolj tiga zlo žalostni, pa kmalo so bili obveseljeni, ker gnada božja je neverniga soldata zraven stoječiga spreobernila. Ta je zavpil: »Sim kristjan!« je svoje oblačila od sebe vergel, in se njim perdružil. Tri dni in tri noči so bili na mrazu, kakor piše sveti Gregor Nisan, in v bolečinah umerli: en sam od druzih močneji je bil še nekaj živ. Njegova mati ga je s prijaznimi besedami tolažila; on je komej vzdignil merzlo roko in materi podal v znamenje serčne ljubezni do nje. Leta močna verna mati vidijoča nevernike na voze devati trupla svetih marternikov, de bi jih sežgali, si je z vso močjo perzadevala tudi svojiga sina k unim djati, rekoč: »Ljubi moj otrok! pojdi svoj tek srečno dokončati, de s svojimi svetimi tovarši prideš pred Gospoda.« On je kmalo umerl, in z drugimi je bil od nevernikov sežgan. Njih srečna smert je bila v letu 319. Nauk. 
Vse je Bogu v oblasti. 
Ti sveti marterniki mnogih krajev, pa združeni med seboj z živo vero, so srečno umerli iz ljubezni do Jezusa. Eden je odstopil od njih; pa gnada božja je druziga perdobila. Kristjan je od vere odpadel; nevernik se je spreobernil, in se njim perdružil. Vernik že blizo nebeškiga kraljestva ga je zgubil; nevernik deleč od zveličanja ga je dosegel. Poprejšne dobre dela, in hude bolečine niso pravoverniku pomagale, ker ni: bil do konca stanoviten; neverniku ni škodovala poprejšna hudobija, in s kratkim terpljenjem je zveličanje dosegel. Zakaj taka? Ni bil vernik v dobrih delih, in v bolečinah bolj vreden božje pomoči od uniga nevernika polniga hudih del? Zakaj je Bog zapustil svojiga služabnika, in pomagal svojimu sovražniku? Prijatel! varuj se prederzno soditi božjih sklepov. Modri pravi: »Nobeden ne zamore božjiga sveta vediti.« Sirah 9, 10. Sveti Pavel svari preradovedne, rekoč: »O človek! kdo si ti, de se hočeš z Bogam prepirati.« Riml. 9, 20. Premisli, kaj govori sveto pismo, prerok Malahija pravi: »Ni li bil Ezav brat Jakopov? vender tako govori Gospod: Jakopa sim ljubil, Ezava pa sovražil.« Malah. 1, 2, 3. To je bilo pred vsimi dobrimi, ali hudimi deli. Riml. 9, 11, 12. Kaj porečeš? Je krivica per Bogu? Tega ne. Riml. 4, 21. 
Bog je Gospod vsiga in vsih, in dela kar hoče: on je Gospod svojih darov, in nobenimu ni nič dolžan. Modri pravi: »Kakor parst v rokah lončarja, tako je človek v oblasti stvarnika.« Sirah 33, 13, 14. To je resnično, vender vse božje dela so pravične: vse njegove pota so milost in pravica, in krivice ne more biti per Bogu. Bog je vselej pravičen, in vse pravično ravno, ako tudi ne moreš vediti, zakaj on tako dela. Tedaj ponižuj se pod vsigamogočno roko božjo, s straham in s trepetanjem služi Bogu; ne upaj neumno v svojo voljo, in moč: bodi ponižen tudi v dobrih delih; ne sodi božjih sodeb po svojim tamnim umu: nikolj ne govori napčno od tih visokih reči. Kdo si ti, de hočeš svojiga stvarnika soditi? Prav govori Salomon: »Ti težko zapopadeš, kar je na zemlji, in s trudam umeš, kar imaš pred očmi: kako boš vedil, kaj je v nebesih?« Modr. 9, 16. Reci tedaj s svetim Pavlam: »O visokost bogastva božje modrosti! kako ne zapopadljive so njegove sodbe, in neizvedljive njegove pota! kdo je misel Gospoda vidil, ali kdo je njegov svetovavic bil?« Riml. 11, 33, 34. 
Porečeš: če je vse v oblasti božje volje, in nič v oblasti naše volje: če Bog dela, kar hoče: če zveličuje, ali pogubljuje po svoji volji, kje je naša prosta volja? k čemu se truditi za zveličanje? kako se varovati pogubljenja? Ljubi moj! nikar predeleč ne segaj s svojo neumno modrostjo, ampak vedi le, kar ti je treba vediti. Kaj ti je pa treba vediti? To vedi, in tiga se derži, de Bog je tvoj in vsih oče, oče vsiga usmiljenja; de njegova vsigamogočna volja ne oklene tvoje volje, in je ne stori nepremožne; de zveličanje ali pogubljenje boš prejel po svojih dobrih, ali hudih delih. Varuj se misliti, de planet, pod ktirim si rojen, pergodbe tvojiga življenja viža, zakaj to je prazna vera, škodljiva vraža. Tudi ne misli: Zakaj bom skerbel, in dobro delal? Če me je Bog namenil v nebesa, bom zveličan: če me je namenil v pogubljenje, bom pogubljen. Ne misli tako, scer boš ali pogubno obupal, ali prederzno upal, in oboje ti bo branilo v nebesa. Terdno veruj, kar piše sveti Pavel: »Bog hoče zveličanje vsih, in Jezus srednik med Bogam in med človeki se je dal v smert za odrešenje vsih.« I. Tim. 2, 4 — 6. Božja previdnost ti ne odvzame proste volje. Če je v svetim pismu kaka beseda terda, če so ti tvoje misli nadležne; če visokih reči ne moreš zapopasti, terdno se derži tega le, kar ti zdaj rečem. Brez gnade božje ne zamoreš nič dobriga storiti; če imaš gnado, ali je nimaš, je tvoja volja vender le prosta, po svojih delih boš prejel večno zveličanje ali pogubljenje. Zmirej tedaj živi v upanji in v strahu, de po varni poti prideš v nebesa. Če prederzno upaš, boš prepozno spoznal svojo veliko slabost, če se preveč bojiš, boš opušal dobre dela. Upaj v usmiljeniga Boga, pa zvesto njemu služi v strahu. Ne zapravljaj gnade, rekoč: Bog jo bo zopet dal. Če grešiš, ne misli: Meni ni več zveličanja. Če grešiš, ne zgovarjaj svojih grehov, ali svoje nepokore rekoč: Sim mogel grešiti, in jest nisim kriv svoje nepokore, ker gnade nimam. Če dobro živiš, ne hvali se s svojimi dobrimi deli, ktire delaš s pomočjo gnade. Tudi ti nauki imajo skrivnosti v sebi, pa derži se po njih očitnim podučenji, in dobro ti bo. Delaj, kar David uči: »Služi Gospodu s straham, in veseli se v njem s terpljenjam.« Ps. 2, 11. 
Molitev. 
O Gospod! ti si obdan z neizrečeno častjo, in moj slab um mi obstoji pred njo. Res, ne morem vediti, zakaj enimu pomagaš iz grehov, druziga pušaš v grehih; pa kdo sim jest, de bi tebe sodil? Verujem, de krivice ni per tebi, ker vse tvoje poti so milost in pravica. Vem, de si me stvaril brez mene, pa ne boš me zveličal brez mojiga perzadevanja. Vem, de sam iz sebe nič ne zamorem dobriga, vender ti nisi kriv mojih grehov; iz svoje moči lahko grem od tebe, pa iz svoje moči ne pridem nazaj k tebi. Sam se poboljšati ne zamorem, vender sam sim kriv svoje nepokore. De ne obnemagam v premišljevanji previsokih skrivnost, kleče te ponižno prosim: »Daj mi svojo gnado, de k tebi nazaj pridem; ohrani jo v meni, de po tvojih zapovedih skerbno živim, in tebe nikdar ne zapustim. Sveti marterniki, vojšaki in pričevavci Jezusovi! sprosite mi gorečo ljubezen do Boga, de bom z njo premagal vse hudo, in delal vse dobro, in pridem v vašo družbo Boga vekomaj hvaliti. Amen.« 
XI. dan sušca. 
Svet Eulogi mašnik, marternik, in sveta Lukrecja divica, marternica. 
Sveti Eulogi je bil rojen na španskim v mestu Kordovi. Ob njegovim času so Turki gospodovali v deželi, sovražni so bili kristjanam, in jih preganjali. Bog je svojimu žalostnimu vernimu ljudstvu dajal zveste služabnike, med ktirimi je bil sveti mašnik Eulogi. Ta je nevtrudno verne učil, in jih vnemal vse terpeti za sveto vero, in na njegovo ognjeno opominjovanje je veliko vernih premagovalo vidne, in nevidne sovražnike. Pod turškim kraljem Abderamam je bil sveti mašnik Eulogi v ječo veržen, pa Bog ga je rešil v prid svojiga ljudstva. On je res prav skerbno učil, de bi bili verni radovitni dobrih del, stanovitni ostali v njih, in življenje dali za vero. Tudi je verne velikokrat opominjal: Ne pohujšajte se nad srečo naših slepih sovražnikov, oni scer gospodujejo, in nas tarejo, pa premislite de smo stvarjeni ne za svet, ampak za nebesa. On ni le za verne skerbel, ampak tudi za spreobernjenje nevernikov, ali slabovernikov, med ktirimi je bila rojena Lukrecja. Ona je bila rojena od bogatih turških starišov v mestu Kordovi, pa iz sosebne milosti božje je spoznala praviga Boga, in odrešenika Jezusa. Njeni stariši, kader so to zvedili, so ji bili silno nadležni, pa ona je perbejžala k svetimu mašniku Eulogju. Ta je njo poslal k svoji sveti sestri Anuloni, in potlej k drugim vernim, de bi starišam perkrita ostala. Stariši niso jenjali popraševati po nji, in ko so zvedili, kje de je, so šli berž k oblastniku praviti, in on je berž poslal svoje služabnike po njo. Ti so ne le sveto Lukrecjo, ampak tudi svetiga Eulogja v tisti hiši našli, ker jo je ravno takrat učil v katoljški veri, so obadva peljali pred sodnika. 
Sodnik je ojstro svaril svetiga Eulogja, de tako zapeljuje ljudi. Sveti Eulogi je sodniku odgovoril: »Jest sim mašnik služabnik Jezusov, in sim dolžan kazati pot zveličanja vsim ljudem; tudi tebi, ako me hočeš poslušati.« Sodnik mu ni nič odgovoril, pa je ukazal šibe pernesti. Sveti Eulogi je oblastniku rekel: »Ne le tepen, tudi umorjen biti sim perpravljen v pričevanje, de Jezus je Bog, in tvoj Mahomed lažnjivi prerok.« Sodnik, blezo ni imel oblasti v smert ga obsoditi, ga tedaj ukaže gnati k vikšim oblastnikam, pred ktirimi je ravno to govoril: berž je bil obsojen, in peljan na moriše. Umerl je leta dan v letu 859. Potlej je peljana bila pred sodbo tudi sveta Lukrecja, neizrečeno so si perzadeli stariši in drugi, vender ni hotla vere zapustiti: zato je bila tudi ona štiri dni potlej obsojena, in umorjena. 
Nauk. 
Iz njih življenja. 
Sveti Eulogi je skusil, kako veliko serčnost daje vera, ako je živa. Kristjan žive vere zaničuje vse, de Boga zadobi, premaguje vse skušnjave zavolj nebeškiga kraljestva; se ne pohujša nad hudobnimi, ker ima pred seboj pravično sodbo božjo. Kar je sveti Eulogi v sercu veroval, je tudi govoril vernim in nevernim pred ljudstvam, in pred oblastniki. Kristjan moj! imaj terdno in živo vero, in ta ti bo neizrečeno moč dajala vse skušnjave premagovati. Resnično je, kar Jezus govori: »Vse je mogoče timu, ktiri veruje.« Marka 9, 22. Premalo pa je le v sercu verovati moreš imeti živo, močno, delavno vero, de se tiga, kar veruješ in iz vere naskrivnim dobriga delaš, ne sramuješ pred drugimi spoznati in delati, ako je potrebno. Kakšin kristjan si ti, ako se pred drugimi kristjani sramuješ dobro delati? Ves si ogenj za svojo prazno čast, in zaničevanje slabih te lahko odvračuje od dobriga, ti ubrani po zapovedih živeti? Ravno to je krivica, in ravno to te obsodi. Bodi močen zoper hudo, in srečen v dobrim iz žive vere. Sveti Janez pravi: To je premaganje, ktiro svet — vse skušnjave — premaguje, naša vera. I. Kor: 5, 4. 
Sveti Eulogi je vidil sovražnike Jezusove vere srečno gospodovati v deželi, pa on se ni nad tem nič pohujšal; tudi druge verne je učil, ne pohujšati se nad njih srečo. Tudi to je znamenje žive vere, ker ta uči, de tukej ni obljubljena dežela, ampak le pušava j po ktiri hodimo v obljubljeno deželo, v nebesa. Vera uči, de časna sreča je majhna reč, in de ta ne bo hudobnim pomagala; ampak de jim bo gorje po smerti. Če se ti pohujšaš nad srečo hudobnih, si judam enak, ktiri so služili Bogu zavolj telesniga plačila: to bi bilo znanmje, de je tvoje kraljestvo tukaj, in de druziga ne želiš. Premisli besede preroka Malahija: »Hudobni pravijo: »Prazno je Bogu služiti, kaj smo perdobili, ker smo po njegovih zapovedih živeli?« odgovori Gospod: »Kader bom sodil, bote vidili razločik med pravičnim in nepravičnim.« Mal. 3, 14, 17, 18. 
Sveta Lukrecja je bila srečna, ker je svetiga učenika Eulogja imela, in njemu pokorna bila. Ona je bila v neumni veri rojena, pa je serčno premagala strah pred stariši, in je bila stanovitna do smerti. Posnemaj jo, ljubi moj kristjan! poslušaj z dobrim sercam učenike katoljške cerkve, in bodi jim rad pokoren. Nimaš na svetu svestejših prijatlov, ker te odkrito uče, te ljubeznivo odvračujejo od hudiga, in si zlo perzadevajo za tvojo večno srečo. Posnemaj sveto Lukrecjo, in tudi perve verne, ktirim je sveti Pavel hvaležno pisal: »Niste me zaničevali, ampak prejeli ste me, ko angelja, kot Kristusa.« Gal. 4, 14. 
Sveta Lukrecja je bila raji pokorna Jezusu ko starišam, de bi zveličanje dosegla. Ona je resnično ljubila, spoštovala in ubogala svoje stariše, pa nikdar čez zapovedi. Ona je bila grozno žalostna, ker jih ni smela ubogati, vender je hotla Bogu zvesta ostati. Ti ravno tako delaj, ubogaj rad, pa nikdar čez zapovedi, ne posnemaj nobeniga v hudim in premisli, de Bog bo tebe in vsaciga pravično sodil. Premisli, kaj pravi Kristus: »Kdor ljubi očeta, ali mater bolj kot njene, ni mene vreden.« Mat. 16, 37. 
Sveta Lukrecja je skrivaj šla iz hiše svojih nevernih starišov, in perbežala k svetimu Eulogju, ker se je bala od njih nadležnosti in strahovanja premagana biti. Ona je scer zlo ljubila svoje stariše, vender veliko bolj je ljubila Boga in svojo dušo. Ljubi moj! če ne bežiš pred zapeljivimi ljudmi, ali če od sebe ne deneš zapeljiviga človeka, si Bogu nepokoren, ljubiš svojo nesrečo, in si sovražnik svoje duše. Ne reci: Bom obilniši molil, se bom skerbniši varoval, de ne grešim. Slabo upanje je to, in ne boš v radovoljnih skušnjavah Bogu zvest ostal, ako pred nevarno perložnostjo ne bežiš. Ljubezen do greha te ujetiga derži, ta ti ubrani perložnosti opustiti, in ta te uči veliko zgovorov, de bi ne storil, kar ti Bog zapove. Ti si slabe natore, in še hujši si oslabljen od radovoljnih grehov, tedaj boš ponavljal svoje padce, ako se nočeš hudih perložnost varovati. Počutno veselje, dobičik, ali kar si bodi, kaj ti bo pomagalo po smerti? Ubogaj tedaj, in de rad ubogaš velikokrat premišljuj besede zveličarja Jezusa: »Kaj pomaga človeku, ako ves svet dobi, vse dobrote vživa, svojo dušo pa pogubi? Mat. 16, 26. 
Molitev. 
Blagor meni! ako bi bil tako skerben za svoje zveličanje, ko sta bila sveti Eulogi, in sveta Lukrecja. Res, nista zamogla veči ljubezni skazati do Boga, in do svoje duše, ker sta zaničevala svoje premoženje, in svoje življenje. Kdor raji da vse, in terpi vse, ko grešiti, je popolnama. O Gospod nebeški kralj! spoznam svojo grešno slabost, in hudo nestanovitnost; vsaki človek, sleherna stvar me lahko odvračuje od tebe; verh vsiga tiga sim si radovoljno nakopaval hude skušnjave, de bi lažej grešil. O jest nesrečen! kaj bo z menoj, kader bom prišel pred tvojo pravično sodbo? Nebeški Oče! usmiljenje mi skaži, gnado mi daj, de po izgledu svetiga Eulogja in svete Lukrecje serčno in stanovitno tebi služim. Res, raji hočem vse zgubiti, ko tebe zapustiti, raji hočem vse terpeti, ko tebe razžaliti. V pokori bom živel do smerti, de odpušanje grehov, in večno zveličanje od tvoje neskončne milosti zadobim. Amen. 
XII. dan sušca. 
Sveti Gregor papež 
Sveti Gregor je bil rojen v Rimu v letu okolj 540 od bogatih, mogočnih in pobožnih starišov. On je prejel od Boga veliko modrost in sosebno brumnost. Cesar Justin II. ga je postavil vikšiga poglavarja Rimskiga mesta. On, tako visoko povikšan, je skerbno služil Bogu, in tudi zvesto opravljal dolžnosti svoje velike službe: ker pa se je bal zavolj posvetnih skerbi premalo služiti Bogu, se je, službi odpovedal, in vse svoje veliko premoženje prodal, s ceno prodaniga premoženja je pomagal ubogim, sedem kloštrov v Siciliji sezidal, in eniga v svoj hiši, kjer je sam bil, de je varniši živel. On je bil takrat petintrideset let star, pa z dolgimi molitvami, s stanovitnim branjem svetih bukuv, ali pisanjem, s postam je oslabil dvoje telo, in ni druziga želel kot iz tiga sveta iti, de bi z bogam bolj združen bil. Njegova ljubezen do bližniga je bila grozno velika. En dan je vidil lepe služnje na prodaj in je vprašal: »Od kod so ti, in kakšne vere?« Odgovorili so mu: »Ti so anglezi, in neverni.« »O škoda«, je on žalostno zavpil, »de ti lepi ljudje so služnji hudičovi!« Berž je šel papeža Benedikta prosit: »Naj pošlje brumne učenike na anglesko, in če drugi ne gredo, grem jest.« Papež ga je res poslal, pa berž je ljudstvo grozno žalostno k papežu peršlo in mu reklo: »Sveti oče, vsi smo žalostni, ker si dovolil Gregorju iti.« »Ne prošnje vsiga mesta«, ga je nazaj poklical. Sveti Gregor je scer iz pokoršine nazaj prišel, pa je zmirej to željo ohranil, v sercu de bi ob perložnim času nevernim anglezam pomagal praviga Boga spoznati. 
Sveti Gregor je šel zopet v svoj, klošter, pa ni bil dolgo v njem pušen, ker papež Pelagi II. ga je poslal zavolj sosebnih opravkov v Konstantinopel k cesarju Tiberju, pod ktiriga oblastjo je takrat Rim bil. On je ubogal, je vzel s seboj nektire brumne mnihe, in z njimi je živel ko bi bil v kloštru: zraven naročenih opravkov je on v Konstantinoplu tudi dosti druziga dobriga delal. Kadar je bil nazaj prišel v Rim, je šel sopet v svoj klošter; pa ni mogel biti dolgo v ljubim počitku. Papež Pelagi je v mestu prosenca 590 za kugo umerl, in on je bil zvoljen za papeža, branil se je z vso močjo, pa se ni mogel ubraniti, ker vsa duhovšina, vse verno ljudstvo, in tudi cesar Maurici so ga permorali se podureči. Kuga je čedalje huji ljudi morila in jih je neizrečeno dosti pomorila. On je skerbno opominjal ljudi k pokori. V eni pridigi je rekel: Bojmo se šibe božje, ktire nismo hotli prej z resnično pokoro odverniti. Vsi smo v strahu pod mečam božjiga moštovanje. Smert prehiti bolezen, in preden se spokoriti zamore, grešnik umerje. Obžalujmo svoje grehe; ne obupajmo, ker Bog nas opominja s šibo, de bi zgrevanim grešnikam perzanesel. Potlej je zapovedal tri procesje za odvernjenje šibe božje, in per procesji, jih je osemdeset umerlo. 
Vsi so bili slo veseli povikšanja svetiga Gregorja, on sam je bil žalosten, je zmirej žaloval, ker se je bal zavolj prevelikih skerki svoje velike službe, sebe pozabiti, in svoje duše v nemar pušati. Zbežati je hotel, ali po vsim mestu so bili varhi postavljeni mu ubraniti. Kader vidi, de mu ni moč ubežati, se je z nekim kupcam zastopil, kteri je dal koš narediti, in v košu ga je iz mesta skrivaj spravil, de je potlej v hosto zbežal in se skril. Rimljani vsi žalostni so tri dni molili, se postili in Boga prosili jim dati zvediti, kje de je Gregor. Kakor so zvedili, kje de je, so šli berž po njega, in ker je iz tega spoznal, de je to volja božja, je šel nazaj v Rim, kjer so ga vsi z neizrečenim veseljem sprejeli. Po tim se je dal žegnati. 
Vsi verni so se veselili zavolj tiga srečniga zvoljenja, le on je žaloval, kakor sam piše. Tako je pisal cesarjevi sestri Teoktisti: Ves znotranji mir sim zgubil, kakor sim zunaj povikšan, tako sim v sercu padel. Druziga nisim želel kot lozkiti se od vsiga posvetniga, de bil le nebeške dobrote premišljeval. Že sim bil tako srečen, de želil nisim nič na svetu, in tudi bal se ga nič; pa nagli vihar, (zvoljenje za papeža) me je vsiga zmotil in prestrašil. Tudi cesar je moje zvoljenje poterdil, pa vredniga me vender ni mogel storiti, in tudi takih lastnost ne dati, ki mi jih je treba. V listu do Narfa piše: Tako me serce boli, de komej govorim. Vse me žalostniga stori, in za kar se drugi vesele, jest žalujem. — Prosim te, moli za me. 
Ali ravno zato, ker se je tresel pod težo poglavarstva katoljške cerkve je skerbniši spolnoval svoje dolžnosti, de bi zamogel obstati na sodni dan. Besedo božjo je oznanoval ognjeno, in to mu je bila perva dolžnost. Petje per službi božji je popravil, in perporočal, de bi verni z lepimi, hvalnimi pesmi Boga serčno hvalili. Posebno skerb je imel do ubosih, v začetku mesca jim je delil žito, meso, vino, sočivje i. t. d. Vsaki dan je imel per mizi dvanajst ubožcov. Pa ni skerbel le za uboge v Rimu ampak tudi za druge. Skerbel je za lepoto cerkva, de se je služba božja spodobniši v njih opravljala. 
Ponižen je bil tako, de se je vedno le med zadnje štel, perpravljen je bil vsaciga poslušati, ki bi ga bil kaj posvaril, in sam je rekel, de te so njegovi resnični prijatli, ki mu grehe ali pergreške povedo, de potlej ve svojo dušo bolj očistiti. V njegovi hiši ni bilo nobeniga posvetniga veselja, keršanska brumnost se je per vsih vidila. Tovarši njegovi so bili učeni, brumni duhovni in mnihi, in njegovi služabniki so tako sveto živeli, ko pervi kristjani. 
Kristjani od vsih krajov so ga v dušnih, potrebah za svet vprašali, in ga prejeli. Med drugimi kristjani ga je Gregorja, imenitna Gospa za svet vprašala. Zavolj svojih grehov, če jih je Bog odpustil ali pa ne, je bila zmirej nepokojniga serca, desiravno se jih je prav čisto spovedala. Pisala mu je, in vse odkritoserčno povedala, kako de se ji godi, in pravi: Tako dolgo ne bom mirniga serca, dokler mi ne boš povedal, de iz božjiga razodenja veš, de mi je Bog grehe odpustil. Sveti Gregor, mož po volji božji ji odpiše: Ti hočeš kaj taciga od mene zvediti, kar je težko, in brez vsiga prida; težko ker nisim vreden, de bi mi Bog kaj taciga razodel; brez prida, ker ne smeš cel čas svojiga življenja zavolj storjenih grehov mirna biti, ampak do zadnjiga zdihljeja jih obžalovati in objokovati Sveti Pavel je bil v tretje nebesa zamaknjen, vender se je bal, de bi pogubljen ne bil. Gotovost je mati lenobe. 
Veliko reči je poravnal v katoljški cervi, skerbel je, de bi verni bližni in daljni po vsih zapovedih pobožno živeli. Veliko lepih bukev je spisal za podučenje, (zato ga katoljška cerkev očaka cerkve imenuje) desiravno je bil zmirej bolehen in v velikih skerbeh. Zmirej mu je bilo per sercu spreobernjenje nevednih anglezov. Poslal je k njim svetiga Auguština, učeniga mniha, in druge, ki so jim oznanovali vero Jezusovo, in jih veliko spreobernili. Trinajst let, šest mescov in deset dni je nosil težko butaro poglavarstva katoljške cerkve in je sveto umerl v letu 604. Nauk. 
Ponižnost v visokosti. — S pokoro odverniti božjo jezo. 
Sveti Gregor je bil usmiljeniga serca do ubosih, vedno jim je pomagal, in jim tudi v daljne dežele pošiljal pomoč. Vsaki dan je dvanajst ubozih per svoji misi imel, kakor bi bili njegovi bratje. Ubog, navajen beračiti, je scer potreben, pa potrebniši je sramožljivi ubog, zato je sveti Gregor sosebno skerbel za sramožljive uboge zvediti, in jim pomagati. Len in nesramožljiv berač je štrafinge ne pa usmiljenja vreden, ker Bog je usakimu človeku zapovedal se preživeti z delam. Ubogi, ki živeža ne more z delam zaslužiti, je usmiljenja in pomoči potreben in vreden, in vsaki mu je dolžen po svoji moči pomagati. Modri pravi: »Sin! ne odtegni daru potrebnimu, in ne odverni svojih oči od uboziga.« Sirah 4, 1. Do ubozih terdoserčni bogatini ne pridejo v nebeško kraljestvo. Mat. 25. Kdor pomaga ubogim iz serca rad po svoji moči zavolj Boga, brez nevolje, brez memranja, brez očitanja, bo veliko usmiljenje prejel od Boga. Tob. 4, 10. 
Sveti Gregor se je z vso močjo branil visokosti, časti in oblasti; in le permoran je stopil na stol svetiga Petra. On je želel v kloštru živeti in umreti: ne de bi bil v lenobi, ktiro je zmirej sovražil, temuč de bi varniši živel, in Bogu brez druge zmote služil. Vse je bilo veselo njegoviga povikšanja, on sam je bil žalosten, in je bil v skerbi ves čas svojiga življenja: pa ravno zato je zmirej nevtrudno delal. Prav to je znamnje resnično ponižne in bogaboječe duše. Kdor se slepo zaveže, ali brez premiselka na-se vzame velike dolžnosti, bo težko živel po volji božji. Veliko je vrednih visoke službe le v svojih očeh, ker jih napuh zapeljuje, de se ne spoznajo. Kdor prav spozna svojo slabost, in premisli dolžnosti visociga stanu, se le permoran, in v velikim strahu težki butari podverže, ker je ponižen. Ponižnost ne spozna svoje vrednosti ali svojiga zasluženja ravno zato, ker je ponižnost. Bodi ponižen, in ne boš v svojih mislih preveč pravičen. Prid. 7, 17. Če si v svojih mislih pravičen: to je, če sebi preveč upaš, boš hitro padel. Bodi raji v pokoršini, ko v oblasti, ker boš varniši Bogu služil. Posnemaj Jezusa, ktiri je djal: »Nisim prišel, de bi meni drugi stregli, ampak de bi jest drugim stregel.« Marka 10, 45. Ako si postavljen oblastnik, ne pozabi, de si človek: bodi v ponižnim strahu. Tvoja narveči skerb naj bo po zapovedih živeti, in druge deržati pod pokoršino zapoved. Ne ti, ampak zapovedi naj s teboj gospodujejo. Bodi pravično usmiljen, in usmiljeno pravičen z vsimi, ker tudi ti boš šel pred sodbo. Ne pozabi nikolj, kar moder govori v Gospodovim imenu: »Vi vikši zemlje! posušajte: Oblast je vam dana od Gospoda; in on bo vaše dela izpraševal, in vas bo ostrejši od majhnih sodil. Bog ne bo nad nikomur obraza gledal, tudi se ne bo nikogar visokosti bal; ker on je majhniga in veliciga ustvaril.« Modr. 6, 2, 8. 
Sveti Gregor je ob času kuge oznanoval pokoro, ker Bog le s pokoro se da potolažiti. Bog štrafuje zavolj grehov; on ne štrafuje, de bi mi terpeli, ampak de bi se spreobernili. Bog ni vesel našiga terpljenja, temuč nas ima v terpljenji, de bi mi spoznali, koljko hudobno je njega zapustiti. Mi smo tukaj od Gospoda pokorjeni, de ne bomo po smerti pogubljeni. Sveti Pavel je mislil po Bogu, zato je pisal: »Zdaj se veselim; ne zato, ker ste žalostni bili mojiga bodečiga svarjenja, temuč, ker ste žalostni postali k pokori.« II. Kor. 7, 9. Bog ne usliši našiga vpitja, ako vpijemo le zavolj nadlog, ampak če grehe obžalujemo in opustimo. Se ne smemo čuditi, ako Bog nas štrafuje; ampak, čudimo se, de nismo končani in pogubljeni: zakaj, kdo njega iše, in kdo njemu služi? Morebiti smo slabeji od unih, ktire je kuga morila ob času svetiga Gregorja, vender Bog nas še terpi. Kako dolgo? Ne vemo, in zato odvernimo šibo božjo s pravo pokoro, de ne bo smert prehitela naše pokore. Delajmo vreden sad pokore, ker sekira je že nastavljena. Vsako drevo, ktiro ne rodi dobriga sadu, bo izsekano, in v ogenj verženo. Luk. 5, 8, 9. 
Molitev. 
Oče nebeški! jest sim deleč od duha tvojiga zvestiga služabnika svetiga Gregorja. On, koljkor je zamogel, si je perzadeval majhen biti pred seboj, in pred drugimi le permoran je visoko stopil, jest pa sim visokih misel in želja, akoravno brez zasluženja. Moj grešni napuh je meni grozno škodljiv, ker iz njega sebe povikšujem, bližniga zaničujem, sim terd do ubozih, nerad ubogam, terdo gospodujem, sim nepoterpežljiv v nadlogah, sim v dobrotah razujzdan. Vidim, de ta ni prava pot, poboljšati se hočem, pomagaj meni, o dobrotljivi Gospod! po svoji veliki milosti. O sveti Gregor! pervi namestnik Jezusov na zemiji, sprosi mi od Boga duha brumnosti, modrosti, ponižnosti, de spoznam in delam, kar mi zamore večno srečo zaslužiti. Amen. XIII. dan sušca. 
Ss. Ciril, in Metodi škofa. 
Sveti Ciril (Kiril), in Metodi sta bila brata, pa močneji združena z gorečo, čisto ljubeznijo, ko z zavezo kervi. Že mlada sta se odpovedala posvetnim dobrotam, in skerbno služila Bogu. Ona bi bila lahko srečna in sloveča na svetu, pa sta si raji drage zaloge perpravljala za nebesa. Ta dva brata sta bila vsa goreča do Boga: zato sta bila tudi goreča za zveličanje bližniga. V sredi devetiga stoletja po Kristusovim rojstvu je bilo veliko Slovencov k pravi veri spreobernjenih, ali pravih učenikov jim je manjkalo, nobenih slovenskih bukev še ni bilo in nihče še ni znal slovenskih besedi pisati; zatorej so poslali Slovenci v Carigrad ali Konstantinopel do greškiga cesarja Mihaela III. in ga prosili, de bi jim umnih in dobrih učenikov poslal. Na to jim pošlje Cirila in Metodja. Iz pokoršine in prave ljubezni do Boga in bližnjiga sta zapustila svoj dom in svojiga očeta, po imenu Leona v Tesaloniki, in sta peršla, kabor dva angela, v naše slovenske dežle božje nauke oznanovat. Kmalo sta znajdla k greškim čerkam toliko novih čerk, kolikor jih je za slovenske besede, de se prav po govorjenji pisati zamorejo, potrebno, in sta poslovenila sveto pismo, mašne in druge molitevske bukve. Ker sta imela gorečnost aposteljnov, sta bila od rimskiga papeža postavljena namestnika aposteljnov. Kralji, oblastniki in podložni, tudi neverni, so jih radi poslušali, in se spreobračali, ker so vidili nad njima resnično brumnost in gorečo skerb vse zveličati. Ta dva sveta učenika sta mogla veliko nadlog in zopernost prestati, vender do smerti nista jenjala serčno učiti, in ljudi spreobračati. 
Nauk. 
Od čiste, stanovitne in žive vere. 
Sveti Ciril in Metodi brata sta Slovencam, našim prednikam, oznanovala vero v praviga Boga, in v Jezusa vsih odrešenika, de bi oni z živo vero, in s svetim življenjem Bogu služili. Ona scer nista iz svoje moči nevernikov spreobračala, vender sta si zlo perzadevala, in božja moč je bila nad njima, kakor je Jezus dobrotljivo obljubil. Hvala bodi ljubeznjivimu in vsigamogočnimu Jezusu, ktiri je napolnil svetiga Cirila in Metodja s svojim Duham, in po njima dal nam slovencam velik dar svete vere prav spoznati. Res, velik dar je sveta vera, ker človek brez nje je ves neumen in hudoben. Vera v praviga Boga je korenina vsiga dobriga, ker je po besedah svetiga Pavla, brez vere nemogoče Bogu dopasti. Hebr. 11, 6. 
Vera more biti čista in stanovitna. Ni ti perpušeno, ne več, ne menj verovati, ampak le kar je Bog razodel. Ako odvzameš veri, ali ji kaj perstaviš, ni čiste vere v tebi, krivoverniki tako delajo. Ponižno poslušaj katoljško cerkev, ktira vse razodete resnice uči. Ne modruj po svoji pameti, in ne poslušaj slabih, ktirih edina učenost je razujzdano serce. To ti zapove sveti Pavel rekoč: »Bodi zdrav v veri, ne poslušaj napčniga govorjenja.« Tit. 1, 13, 14. Bodi stanoviten v veri, ktira je poterjena s čudeži, in s kervjo veliko služabnikov Jezusovih. Že enkrat ti povem, ne modruj v veri, ne poslušaj hudobnih; zakaj zdaj je resnično, kar je sveti Pavel zdavnaj pravil: Veliko je nepokornih in zapeljivcov: te ustavljaj s serčnim svarjenjem. Tit. 1, 10, 11. 
Vera more biti živa, ali delavna. Vera brez dobrih del je ne le mertva, ampak tudi škodljiva, ker zasluži hujši obsojenje. Vera te ne bo zveličala, ako ne živiš po nji; le vera, ktira iz ljubezni dela, ti zasluži nebeško kraljestvo. Če veruješ vse razodete resnice, pa živiš slabo, verujoč ne boš zveličan. Sveti Jakop pravi: »Tudi hudič veruje, in trepeče.« Jak. 2, 19. Od slabih nerodovitnih kristjanov pravi sveti Pavel: »Eni govore, de spoznajo Boga, pa z delmi ga taje, ker so nagnusni, in k dobrim delam neperpravni.« Tit. 1, 16. Zopet pričuje sveti Jakop, rekoč: Kaj vam bo pomagalo bratje, če vero imate, dobrih del pa nimate? 2, 14. Premisli tedaj svoje dela, če živiš ali ne po veri. Ravno to ti zapove sveti Pavel, rekoč: »Skušaj se, če si v veri.« II. Kor. 13, 5. 
Vera, ako je živa, se razodeva v vsih rečeh. De ubogaš svetiga Pavla, in se skušaš, če si v živi veri, premisli svoje življenje. Če si žive vere, imaš Boga vedno v svojim sercu, in njegov strah te spremlja povsod; nikdar ne pozabiš, de Bog te vidi, in si perzadevaš pravično živeti pred njegovim vsiga vidnim očesam. Če si žive vere, častiš vse, kar je božjiga: si lačen božje besede, jo skerbno poslušaš, ona ti presune serce, razsvetli, ogreje in rodovitniga dela: per sveti maši in per vsih svetih skrivnostih se znajdeš ne le spodobno, ampak tudi bogaboječe; svete Zakramente neizrečeno spoštuješ, in se zlo skerbno perpravljaš jih vredno prejemati. Če si žive vere, misliš in sodiš vse po nji; slabosti, pogreške, grehe, dobre dela, srečo, nesrečo, in vse precenuješ po veri, ker ona ti daje pravi zapopadik od vsiga. Če si žive vere, si v nadlogah poterpežljiv, ker terdno veruješ v večno življenje: si v skušnjavah stanoviten Bogu, ker od njega upaš plačilo svoje zvestobe, se ne daš zmotiti ali pohujšati ne od veliko grešnikov, ne od imenitniga grešnika, ker vera te uči, de Bog bo tebe, majhne in velike sodil po zapovedih; raji vse terpiš, ko Boga razžaliti, ker terdno veruješ, de narhuji nesreča je Boga zapustiti. Če imaš živo vero, ona je tvoja pomoč, tvoja bramba, tvoja svetloba, tvoje življenje. Res je tedaj, kar piše sveti Pavel: »Pravičen iz vere živi.« Hebr. 10, 38. 
Te zopet prosim, premisli, če si v živi veri, ne zapeljuj se. De v Boga veruješ, je dolžnost in potreba, pa kako živiš? Če nisi hvaležen za prejeto sveto vero; če ti ni mar za božjo besedo; če svete Zakramente merzlo, in le permoran prejemaš; če le posvetno ljubiš; če živiš po poželenji in po spačenih navadah sveta, nimaš žive vere ampak mertvo, in hujši obsojenje te čaka. Resnico govori sveti Pavel: »Boljši bi ti bilo poti pravice ne poznati.« II 2, 21. 
Molitev. 
O Jezus! ti solnce pravice, si svetlobo moje duše in vsiga sveta, ti si meni in drugim gnado prave vere dal: tvoji sveti aposteljni so neizrečeno skerbeli in terpeli za spreobernjenje nevernikov, drugi tvoji služabniki, in ta dva sveta Ciril in Metodi učenika slovencov sta si ravno tako veliko perzadevala, jest pa zaničujem velik dar svete vere, in ga nepridniga delani s slabim življenjem. Vse moje misli, besede in dela bi mogle biti po prejeti sveti veri, pa sim poln spačnosti in zmot, ker je vera mertva v meni, ker iz vere ne živim. O Gospod! daj mi spoznati velik dar svete vere: daj mi živeti po nji: de zadobim, kar verujem, namreč tebe, de te vekomaj hvalim v nebesih. Amen, 
XIV. dan sušca. 
Sveta Matilda kraljica. 
Sveta Matilda je bila rojena v Vestfalji na nemškim od bogatih in mogočnih starišov. Ti so bili dobri katoljški kristjani, in so dali svojo majhno hčer v klošter, de bi ondi bila v vsim dobrim zrejena. Njena nedolžna duša je v kloštru imela obilnost svetih izgledov in naukov. Delati, moliti, brati, premišljevati, in v pokoršini živeti, so jo brumne nune skerbno učile, in ona je rada ubogala. Brumna Matilda je šla iz kloštra, in je bila poročena s Henrikam vojvodam v Saksonji, ktiri je bil potlej zvoljen kralj nemškiga kraljestva, v letu 919. Bog jo je povikšal v prid veliko druzih, ker ona, mogočna kraljica, je rada veliko dobriga delala. Ako tudi je bila tako visoko povikšana, je vender bila ponižna, in če dalje ponižniši. V visokim stanu je bila še bolj uterjena in prepričana, de vsa posvetna čast je nič, temuč de le Boga moliti, in njemu služiti je prava modrost, zato je rada molila in hvalila Boga. Iz serca rada je pomogala ubogim, bolnike in jetnike obiskavala, in tudi jih učila poterpežljivo vse nadloge preterpeti. Nje pobožni mož kralj Henrik je bil vsiga tiga vesel, ker tudi on je bil bogaboječ. 
Sveta Matilda je trii dvajset let s svojim dobrim možam bogaboječe in mirno živela. Po njegovi smerti pa je veliko hudiga prestati mogla. Dva njena sinova Oto in Henrik sta poslušala hudobne podpihovavce, in sta prenaglo verjela, de ona je zapravljivka, ker s preobilnim darovanjem zapravlja kraljevo premoženje. Oto in Henrik sta svojo sveto mater tako ojstro imela, de je bila permorana brez vsiga premoženja iz dežele iti. Ona je scer v pobožnosti svoje otroke skerbno redila, vender iz natorne materne premehke ljubezni do mlajšiga sina Henrika si je preveč perzadevala povikšati ga: potlej je bila od obeh zaničevana. Bog je njeno nepremišljeno slabost tukaj ojstro pokoril. Ona preganjana od lastnih otrok je molče preterpela, molila za nje, nikdar memrala čez njih nehvaležnost, tudi jih je zgovorjala, koljkor je zamogla. Kadar je bila popolnama očišena s preganjanjem, s poniževanjem, in s poterpljenjem, je bila obveseljena od Boga, ker nje sinova sta spoznala storjeno krivico, in jo hitela popraviti. Stareji sin Oto je poslal nektire imenitne Gospode do svoje matere jo ponižno prosit nazaj priti. Kader je zvedil, de pride, ji je šel naproti, in potlej vpričo vsih jo je kleče, prosil odpustiti mu. Drugi sin Henrik je ravno tako storil, ona je oba ljubeznjivo objemala, in veselo šla na pervi dom, kjer je bila ljubljena, in češena od vsih. Že bolj skerbno ko prej je dobro delala, molila stanovitno, revežam pomagala, in se perpravljala k smerti, ktira je bila v letu 968. 
Nauk. 
Nektiri nauki starišam, in otrokam. 
Sveta Matilda je imela pobožne stariše, in ti so zlo skerbeli za nje podučenje in zveličanje. Ona je tudi v zakonu bogaboječe živela, in zlo skerbela za zveličanje svojih otrok. Ktiri stopijo v zakon po volji božji, v njem žive v božjim strahu; so željni zaroda, de bi bil Bog moljen; skerbe sebe in otroke zveličati, ti so in bodo srečni. Ktiri so prazni božjiga strahu; se zavežejo iz gerdih želj, in nimajo Boga pred očmi, kako zamorejo prav živeti? Če stariši ne skerbe za svoje zveličanje, če so med seboj prepirljivi; če otroci nimajo od njih praviga podučenja; če so pohujšani od njih slabih izgledov, bodo lahko stariši in otroci nesrečni. Vsi stariši morejo učiti svoje otroke, ne le po stanu živeti, ampak sosebno Jezusa posnemati. Če so otroci zrejeni v božjim strahu, to bo potlej veliko dobriga sadu obrodilo. Če otroci v božjim strahu zrejeni zajdejo, bo vender ostalo v njih sercu seme vsiga dobriga. Ves svet bi bil prenovljen in prerojen, ako bi vi stariši zlo skerbeli za svoje otroke, ker bi ti potlej enako skerb za svoje imeli, in potlej od rodu do rodu. Tako bi se godilo, kar je od Tobija zapisano: »Ves njegov zarod je ostal v dobrim življenji, in so bili Boga in ljudem prijetni.« Tob. 14, 17. 
Sveta Matilda je scer zlo skerbela za zveličanje svojih otrok, pa iz natorne ljubezni si je preveč perzadevalo za časno srečo svojiga mlajšiga sina Henrika, ravno to je bilo krivo njenih velikih nadlog. Stariši sploh skerbe za svoje otroke, pa vsi nimajo pravih skerbi za otroke, zato od njih prejemajo nehvaležnost in zaničevanje. Natora uči ljubiti otroke, pa ta ljubezen ne sme le natorna biti. Neumna živina ljubi svoje mlajši, pa človek, in zlasti kristjan more višeji misliti, in skerbeti za zveličanje svojih otrok. Stariši ljubijo po mesu svoje otroke, kader bolj skerbe za telo ko za dušo; bolj za časno ko za večno srečo. Natorna ljubezen, ako je sama, je škodljiva duši, ker stariši iz nje pregledujejo, perzanašajo otrokam, in jih pušajo živeti po poželenji. Modri stariši skerbe za telo pa veliko bolj za dušo svojih otrok, nikolj ne delajo razločka med otroci iz slabosti, ampak vse ljubijo, in za vse skerbe pravično. Razločik med otroci je potreben, kakor so umni ali nevedni, močni ali slabi, boječi ali prederzni, nedolžni ali hudobni, de stariši uče, svare, strahujejo mehko ali ojstro, pravično in permerjeno svoje otroke. To je resnično, pa ta razločik more biti iz modre ljubezni, ne pa iz slepiga nagnjenja. Otrok lepiga obličja, ali perliznjenih besedi je ljubljen, zgovarjen in hvaljen tudi v svojih slabostih, drugi menj prijetni so vedno strahovani. To ni pravično, in ta krivična ljubezen je veliko hudiga pernesla; rodi zaničevanje, nevošljivost, prepir in napravi starišam grenke solze, kakor se je godilo sveti Matildi, in prej patriarhu Jakopu. 
Dva sinova svete Matilde sta z njo neusmiljeno delala, pa potlej sta popravila nji storjeno krivico. Ona sta veliko ljudi pohujšala s svojo gerdo nehvaležnostjo, potlej sta se vpričo veliko ljudi pred njo ponižala. Otroci ne bodite nikdar nehvaležni svojim starišam: nikolj jih ne žalite krivično, ako ravno oni imajo kako slabost. Zapisano je v svetim pismu: »Preklet bodi otrok! ktiri ne spoštuje svojiga očeta in svoje matere.« V. Mojz. 27, 16. Kdor je svoje stariše razžalil, more hiteti popraviti to, de ga božja kletev ne konča. Sveta Matilda je bila vsim vdovam izgled brumnosti. Vdove, ako so prave vdove, so spoštovanja in pomoči vredne. Prave vdove so te, ktire ljubijo svojiga ranciga moža zmirej, in za njegovo dušo molijo: ktire močno skerbe za svoje otroke, de bi v brumnosti živeli, ktire so v molitvi, in v dobrim stanovitne; ktire se nosijo in zaderže ponižno, varno, sramožljivo, odločene od sveta; ktire upajo v Boga in skerbe le njemu dopasti. Vse niso prave vdove, ker žive brez vsiga strahu; so ničimerne in prazne dobrih del; so prerodovedne nepotrebnih novic; se vesele, de so jarm svojiga moža od sebe spravile, ker brez pokoršine žele živeti slabo; zaveržejo svoje perve otroke iz neumne ljubezni do druziga moža; so rade hvaljene, ljubljene od sveta, ali so visoke noše, rade v pojedinah, v družbi, v slabih perložnostih. Sveti Pavel od dobrih in slabih vdov piše svojimu ljubimu Timoteju, in njegove besede naj dobro premišljujejo te, za ktire so pisane, de po svojim stanu žive. On tako piše: »Spoštuj vdove, ktire so res vdove. Vdova naj upa v Boga, in naj bo stanovitna v molitvah. Vdova, ktira v sladnostih živi, je živa mertva. Zapoveduj, de naj bodo sramožljive in skerbne za svoje. Vdova naj živi, de ima pričevanje dobrih del, de je otroke (pobožno) zredila, bližnimu pomagala, in v druzih dobrih delih stanovitna bila. Mlade vdove zversi, ako postopajo, hodijo po hišaš, so lene in jezične, preradovedne in govore, kar se ne spodobi. I. Tim. 5, 3 — 13. 
O Bog! veliko lepih naukov najdem nad tvojo sveto služabnico Matildo. Ona je bila v visokim stanu rojena, od Boga je bila potlej višej povzdignjena, vender je bila če dalje brumniši, in ponižniši. Ona bi bila lahko vse dobrote vživala, ktire svet zamore dati, vender je rada v pokorjenji živela. To me uči, in svari. Jest sim poln dušnih in telesnih potreb, vender visokiga duhaj se nerad ponižam, in nikdar nočem svoje velike revšine spoznati, sim poln grehov, vender ni duha pokore v meni. O Gospod! ponižaj mojo prevzetno dušo s pravim spoznanjem moje slabosti, nevrednosti in hudobije. Daj mi duha pokorjenja, de odmerjem vsim greham. Odpusti mi vse hudobije, in ponovi me po svoji svetosti. O sveta Matilda! prosi za me revniga grešnika, de bi zamogel s pomočjo gnade po tebi živeti, ker tako bom tudi po Kristusu živel, in bom prišel v božje kraljestvo. Amen. XV. dan sušca. 
Sveti Seren marternik. 
Sveti Seren je bil dober in bogaboječ kristjan v mestu Sirmiumu na Ogerskim. On je bil vertnar, v pokori je živel, in zvesto služil Bogu. Ob času hudiga preganjanja, ki se je bilo vzdignilo ob času neverniga cesarja Dioklecjana, se je skril, pa zopet prišel k svojimu navadnimu delu. En dan je lih opoldne prišla na vert ena visoka gospa. Sveti Seren je vidil nad njo znamenje razujzdane duše, in zato ji je serčno rekel: »Visoka gospa! zakaj zdaj opoldne pridete na moj vert? vi morete kake nepoštene misli imeti, pojdite domu, in ne pozabite potrebne sramožljivosti.« Ta gospa je bila žena imenitnega cesarjeviga služabnika. Ona berž piše svojimu možu, in ga prosi ojstro se moštovati nad Serenam; ki jo je zaničeval. Mož nje se je pertožil per cesarji, in cesar je berž pisal mestnimu oblastniku, de naj Serena hudo štrafa. Mož sam nese to pismu deželnimu oblastniku. Oblastnik ga vpraša: »Kdo je tisti človek, ktiri se je prederznil tvojo gospo zaničevati?« Gospod odgovori: »En vertnar je, en revež, Seren se imenuje.« Oblastnik ga berž ukaže pred sodbo perpeljati, in ga vpraša: »Zakaj si zaničeval gospo letiga cesarjeviga služabnika? Seren odgovori: »Ne pomnim, de bi bil to storil. Pač, mu reče oblastnik, ta in ta dan.« Seren se berž domisli, in odkrito pove kaj, in zakaj de jo je svaril. Tožnik takrat poln sramote odstopi, ker spozna hudobijo svoje žene, pa oblastnik ni izpustil Serena, ampak ga vpraša: »Kakšne vere si ti?« On odgovori: »Kristjanske vere sim.« Oblastnik ga vpraša: »Kje si bil skrit, kadar smo vse kristjane preiskali?« Seren mu odgovori: »Bog me je obvaroval.« Oblastnik ga berž ukaže umoriti, in je bil umorjen dva in dvajseti dan svečana v letu 307. 
Nauk. 
Od hudobe smertniga greha. 
Neverni oblastnik je menil, de so vsi kristjani pomorjeni v tisti deželi; zakaj je pa vender vprašal svetiga Serena: Kakšne vere si? Zato ga je vprašal, ker njegova zopernost do greha ga je razodela, de je kristjanske vere. Neverniki so dobro vedili, de kristjani se grozno boje greha, in de oni v vsej čistosti in sramožljivosti žive. Ktiri je tako živel, je bil berž obdolžen katoljške vere. Bog daj, de bi sedajni kristjani enaki pervim bili! pa zdaj se oni malo greha boje, in veliko jih je, de se malo ločijo od nevernikov. Sedajni kristjani sploh mislijo: Greh je majhna reč. Od kod je ta slepota? Ta slepota izvira iz neumne ljubezni do sebe; iz merzle vere; iz premajhniga spoznanja božje svetosti; iz pohujšanja druzih grešnikov. Premisli, o kristjan! kaj ti bom zdaj pravil od hudobe smertniga greha, de se ga skerbno varuješ. 
Vsaki greh, pa sosebno smertni, zaničuje Boga. Ako smertno grešiš, zaničuješ svetost božjo, ktira ti zapove sveto živeti; zaničuješ vsigamogočnost božjo, ktire se ne bojiš; zaničuješ pričnost božjo, pred ktiro hudobijo delaš; zaničuješ milost božjo, ktiri si nehvaležen; zaničuješ vse lastnosti božje, namreč Boga, in puntarsko rečeš: Nočem njemu služiti! Ti si prah in pepel, vender vzdiguješ svojo glavo zoper Vsigamogočniga? Ti si prah in pepel, vender se neizrečeno razserdiš, če drugi tebe zaničujejo; kako boš zgovorjen, ker ti zaničuješ narsvetejšiga Boga? Kar je Jezus rekel judam, je rečeno tebi, in vsim grešnikam: »Vsi ste meni čast odvzeli.« Jan. 8, 49. Premisli dobro te strašne besede: »Kdor greši, je iz hudiča.« I. Jan. 3, 8. 
Smertni greh odvzame gnado božjo. Ta je velika, in narhuji nesreča. Pred greham si ti bil dopadljiv otrok božji, ker Bog je nad teboj dopadajenje imel; po grehu si sovražnik božji, ker Bog sovraži tvoje hudobne dela. David pričuje: »Bog sovraži vse, ktiri hudobijo delajo.« Ps. 5, 7. Boš spoznal na sodni dan, kako velika nesreča je brez gnade božje biti: kako velika sreča prijatel biti nebeškiga kralja. Boš na desni ali na levi; boš požegnan ali preklet; boš zveličan ali pogubljen, kakor boš ali v gnadi, ali brez gnade božje. Premisli dobro, kar pravi prerok Jeremija: »Tvoja hudobija te bo tožila. Vidi in vedi, kako hudo je tebi, ker si zapustil Gospoda svojiga Boga.« Jer. 2, 19. 
Smertni greh zaničuje, in tepta Jezusovo sveto kri. Premisli neizrečene bolečine Jezusove; glej njegove svete rane in sveto kri; vse to zaničuješ in zaveržeš, ako en samkrat smertno grešiš. Jezus je umerl zavolj greha, in ti ga vnovič križaš v svojim sercu s smertnim greham? On je umerl zavolj greha, de bi ti hudobo greha spoznal in se ga varoval: ti pa se perdružiš hudobnim judam, ga zaničuješ, in teptaš njegovo sveto kri? On je umerl, de bi ti večno življenje dosegel: ti živiš, de grehe ponavljaš. O slepota velika! Poslušaj besede svetiga Pavla: »Kdor na prejeto znanje resnice radovoljno greši, ga čaka ognjeno moštovanje. Saničevavci Mojzesove postave so bili brez vse milosti umorjeni, huji moštovanje zasluži ta, ktiri Sina božjiga potepta, in kri testamenta, s ktiro je bil posvečen, ognusi.« Hebr. 10, 26, 26. Sveti Pavel tudi pričuje, de kdor po berilu smertno greši, Sinu božjiga zopet sam sebi križa, in zasramuje. Hebr. 6, 6. 
Smertni greh odvzame zasluženje vsih dobrih del. Kar je toča žitu, kar je kuga zdravju, kar je morivic telesu, to je smertni greh duši, in pa še hujši. Ako bi ti zasluženje imel Marije, aposteljnov, marternikov in vsih svetih, ob vse prideš z enim samim smertnim greham. Bog sam pričuje od tiga po svojim preroku Ezehjelu, rekoč: Ako pravičen od svoje pravice odstopi, bodo vse njegove dela pozabljene, on bo umerl, bo pogubljen. Ezeh. 18, 14. 
Smertni greh zasluži hude štrafinge. Bog je grešnike strašno pokoril, de bi oni in vsi spoznali, koljkanj je on z greham razžaljen. Glej ves svet z vodo, imenitne mesta z ognjem, dežele z mečem končane! Lakota, kuga, vojska, in druge šibe pričujejo od hudobe smertniga greha. Pričuje moder Sirah: »Ogenj, toča, lakota, smert in vse je za moštovanje ustvarjeno.« Sir. 39, 35. Premisli strašno končanje Jeruzalemskiga mesta. Cesar Tit ga je narbolj končal: lakota je bila v mestu tako velika, de so ljudje bili permorani jesti, kar je gerdo imenovati, pred mestam je bilo časi tristo, časi petsto križanih judov: več ko miljon judov je bilo z lakoto, ali z mečam umorjenih; dosti druziga silno hudiga so judje prestali. Zakaj? Zavolj krivice Jezusu storjene. Premisli, kaj hudiga smertni greh zasluži na unim svetu, namreč večno pogubljenje. Te dve besedi imej zmirej pred očmi, de ne grešiš nikdar, (večno pogubljenje) Smertni greh je neizrečeno hudo, in njegova velika hudobija permora usmiljeniga Jezusa obsoditi dušo v večne martre, za ktiro je vso svojo sveto kri ljubeznivo prelil. Nikolj ne pozabi, kar bo sodnik Jezus na sodni dan grešnikam rekel: Poberite se od mene, vi prekleti v večni ogenj. Mat. 25, 41. 
Molitev. 
O Jezus! zakaj sim tako malo spoznal hudobo smertniga greha? Vedil sim scer, de smertni greh tebe hudo žali, vender merzla vera mi je branila to prav spoznati. Ako premislim tvojo neizrečeno svetost, vidim ostudnost svojih grehov; ako premislim tvojo veliko ljubezen do mene, spoznam svojo gerdo nehvaležnost; ako premislim tvojo pravico, vidim svojo krivico peklenskiga ognja vredno. Večno pogubljenje je neizrečena štrafinga, vender moji veliki hudobiji permerjena. O ljubi Gospod! daj mi gnado čedalje bolj spoznovati svoje ostudne grehe, in se spokoriti. Zanaprej hočem raji vse prestati, ko tebe razžaliti. Pomagaj mi zavolj svoje milosti k pravi pokori, de ne bom od tebe zaslišal: Poberi se ti preklet v večni ogenj. Objamem tvoj sveti križ, kušujem tvoje svete rane, in z velikim vpitjam prosim: Ne zaverzi me! Sveti Seron! sprosi mi od usmiljeniga Jezusa to gnado, de v tvoji družbi njegovo milost hvalim vekomaj. Amen. 
XVI. dan sušca. 
Sveta Marija spokorjena. 
Sveta Marija je bila sedem let dara, kader so ji stariši pomerli. Žlahta jo je peljala k svetimu Abramu njenimu stricu, kteri je bil v pušavi blizo meda Edesa, in ker je po dobrim kazala, jo je veselo sprejel, jo zraven sebe v drugi hišici zredil in oskerbel, kakor je bilo v pušavi mogoče. Skerbno jo je učil svete pesmi in psalme peti, in keršanske nauke, de bi sveto živela in Bogu služila. Preteklo je dvajset let, kar je dekle per njem v sveti nedolžnosti in čistosti živelo. Ali ker sovražnik človeškiga rodu nikolj ne miruje, jo je spačen človek zapeljal. Neprenehama jo je zato ved pekla, ni ga imela več miru, jokala, tolkla se in vpila: »Gorje meni, gnado božjo sim zgubila, trud mojih svetih učenikov, njih lepi nauki, vsi so zgubljeni; toliko let sim Bogu živela, zdej je kakor bi ne bila. Gorje meni! kaj hočem storiti, kam bežati? Boga sim zapustila; stricu se ne smem perkazati, in tudi nisim vredna, de bi me več učil, ali pa v zdanji nesreči tolažil, bežala bom iz tega kraja v daljne kraje, ker me noben človek poznal ne bo. Zgubljena sim, za me ga ni več zveličanja. Ravno ob tim času ni bilo njeniga svetiga strica doma, je mogel zavolj drugih velikih opravkov drugej biti; obupala in zbežala je v daljno neznano mesto, kjer je razujzdano živela. Kakor se navadno z grešnikam godi, perviga smertniga greha se ustraši, druziga že ložej stori, po tim se vest utolaži, in v narvečih grehih mirno živi, tako se je tudi z Marijo godilo. 
Kadar je bila že prešla, pride sveti Abram domu, moli in gre počivat, pa celo noč ni imel miru v spanji. Vstane gre gledat v hišico Marije, pa jo prazno najde, prestraši se, solze so ga polile in zavpije: »Gorje meni, neusmiljen volk je mojo ovčico raztergel. O Jezus, Zveličar sveta! perpeljaj mi mojo zgubljeno ovčico, zbudi mertviga dekliča. Usmili se me, ne daj mi od žalosti prej umreti, dokler se moja hči ne spreoberne, in jo spet najdem. Dve leti je zdihoval, jokal in Boga prosil za nje spreobernenje, in de bi zvedil, kje de je, čez dve leti še le zve v kterim mestu je, in kako slabo živi. Obleko je oblačilo stariga vojšaka, de bi ga ne poznala, in gre jo iskat. Najde jo v službi v oštarji, kjer je bila gospodarju velik dobiček. Pride v hišo, da denarjov oštirju, ga prosi mu jo pokazati, rekoč: »De je od nje lepote v dalnjih deželah veliko perpovedovati slišal.« Pohujšljivo oblečena pride pred njega, pa preoblečeniga ga ni spoznala, ustraši se je, in od žalosti ni vedil kaj storiti. Po tim reče oštirju mu dobro večerjo perpraviti, in de naj dovoli dekliču z njim večerjati, kar se je zgodilo. Po večerji jo na stran pokliče, se odkrije, de se mu je ves obraz vidil, in ji reče: »Moja hči, me poznaš? O, kaj si postala? Kaj si? Kdo te je tako nesrečno sturil? O, kje je tvoja nedolžnost, kje tvoja pobožnost? Kje je tvoje prejšno spokorno življenje, ko si tako zvesto Bogu služila? Ali mi nisi mogla berž takrat povedati, in jest in naš ljubi prijatel Efrem bi se bila za te pokorila, zakaj si zbežala in mi toliko žalosti napravila?« Od sramote ga ni mogla pogledati, in od strahu besede ne pregovoriti. Sveti Abram ji reče: »Ljuba moja hči, zakaj mi nič ne odgovoriš? Ali nisim zavolj tebe sem peršel? Poslušaj, moja hči! tvoje grehe hočem na-se vzeti, jest hočem na sodni dan za te odgovoriti, jest hočem pravici božji za tvoje grehe zadostvati.« Od žalosti in sramote se je komaj zavedila, in jokaje je začela govoriti: »O še si ne upam vas v obraz pogledati, kako bi si pa upala, uboga grešnica, se k Bogu oberniti.« Sveti Abram jo serčno dela in ji reče: »Le pojdi z menoj, ne boj se, per Bogu hočem za te govoriti. Glej noč in dan moli Efrem, naš prijatel za te, upam, de bo Bog njegovo prošnjo uslišal če so tvoji grehi še tako veliki, je božja dobrota še veči. V skušnjavah grešiti ni nič noviga, ali v hudobiji ostati, to je hudo in strašno. Le pojdi z menoj, človek je scer slab ali Bog je vsigamogočen, on zamore in hoče slabimu grešniku pomagati, ker on noče smerti grešnikove, temuč de se spreoberne in živi. Marija pravi: če je taka, de še s pokoro zamorem milost: dobiti, grem s teboj v pušavo. 
Potlej je šel z njo v pušavo, veselo je hvalil Boga, ker je zgubljeno ovco našel. Kader pride v pušavo, jo zapre v poprejšno hišico, de bi v pokori živela do smerti. Marija je res v ojstri pokori živela, se vedno postila in svoje grehe obžalovala. Kterikolj je memo njene hišice šel in slišal njeno zdihovanje, je hvalil Boga, in je bil opominjan svoje grehe sovražiti. Bog se je na njeno pokoro ozerl, in ji ni le grehov odpustil, temuč tri leta po tim, ko je v pušavo peršla, ji je tudi dal dar čudeže delati. Petnajst let je še potlej živela v svetosti, in blizo štirdesetih let stara je sveto umerla. Nauk. 
Ne zamolčati grehov na spovedi. 
Marija bi ne bila tako deleč zašla, ako bi bila razodela pervi greh svojimu spovedniku, ali saj svojimu svetimu stricu. Ako bi bila razodela svoj greh, bi bila potrebne nauke prejela se spokoriti, ne pa obupati: ker pa od sramožljivosti ni hotla svojiga greha razodeti, je ostala brez pomoči, je obupala, in zašla v velike hudobije. Blagor nji, ker jo je sosebna milost božja nazaj perpeljala k pokori, scer bi bila vekomaj pogubljena. 
Kristjan! narprej veruj, de odkrito spoznanje storjenih grehov pred božjim namestnikam je zapovedano od Jezusa. Poslušaj besede Tridentinskiga zbirališa: Kdor reče, de odkrilo spoznanje svojih grehov na spovedi ni potrebno k zveličanju, in de to ni od Jezusa zapovedano, naj bo odločen od cerkve. Sej. XIV. Ako hočeš odpušenje grehov zadobiti, podverzi se katoljški cerkvi, ktiri je Jezus oblast dal, in te nji podvergel. Ako se prederzno ustavljaš katoljški cerkvi, se sam ločiš od nje. 
Ktire grehe si dolžan na spovedi razodeti? Odgovori sbirališe Tridentinsko, de se moreš vsih tebi znanih smertnih grehov pred mašnikam obtožiti, in tudi vsih okoljšen, zavolj ktirih so tvoji grehi hudobniši. Majhnih grehov ni dolžnost razodeti, ker zamorejo z drugimi dobrimi deli zbrisani biti: ti dolžan pa razodeti te, od ktirih resnično ne veš, če so ali niso smertni. Ubogaj in spoveduj se vsih svojih znanih grehov, smertnih, ali majhnih, ker se morebiti krivo sodiš, in se zapeljuješ, ker majhni grehi te lahko napeljajo v smertne, ako ne prejemaš potrebnih naukov od spovednika. Tudi je dobro, de razodevaš svoje slabosti in skušnjave; zakaj tako boš podučen ložej se jih varovati in premagovati. 
Spoveduj se ponižno in odkrito. Ne bodi enak hinavcam, ktiri razodevajo in perkrivajo svoje grehe, ker vsih hudih okoljšin nočejo povedati; ker svojih zvijačnih misel ne razodevajo; ker zgovarjejo svoje grehe, kakor zvit hudodelnik pred sodnikam. Sramuj se svojih grehov, pa sramuj se k zveličanju, ne k pogubljenju. Sramuj se, ker ti zoper Boga hudobno grešil, pa ne sramuj se, de bi svoje grehe zamolčal, perkrival, ali zgovarjal. Hudič ti rad poverne po grehu, kar ti je pred greham odvzel; pred greham ti je odvzel sramožljivost, po grehu ti poverne sramožljivost; pred greham ti odvzame sramožljivost, de bi grešil, po grehu ti poverne sramožljivost, de bi se ne spovedal. Ne poslušaj svojiga sovražnika ne pred greham, ne po grehi. Sveti Janez pravi: »Ako svoje grehe spoznamo, je Bog zvest in pravičen, de nam naše grehe odpusti.« I. Jan. 1, 9. To je resnično, ako je zraven odkritiga spoznanja tudi čeznatorna žalost. 
Ne zgovarjaj svoje grešne sramožljivosti, rekoč: Če se odkrito spovem, ne bom odveze prejel. Neumnež! boš tedaj odvezan per Bogu, in odpušenje svojih grehov dosegel, ako se ne spoveš? Kaj ti bo pomagala nevredna odveza? Če spovednika golufaš, boš tudi vsigavedniga Boga? Dalej se zgovarjaš: Moji grehi so veliki, nobeden nima tacih. Desiravno bi bilo res, kar praviš, vender le odkrito jih razodevaj, de milost zadobiš. Če je bolnik nevarniši bolan, bolj je potreben zdravniku resnico povedati. Če se bojiš zasluženiga svarjenja; kje je tvoja ponižnost? Hočeš mari, de bi te spovednik hvalil za volj hudobnih del? Če porečeš: Spovednik me pozna. Boš zavolj tiga lažnik per spovedi? Če te bolj posna, bolji je za-te; lažej in varniši te bo vodil k pokori; za-te bo prosil Boga. Ljubi grešnik! prav terdno misli, de spovednik je tvoj dober oče, in usmiljen zdravnik, če si ti nevarniši bolan, več usmiljenja bo s teboj imel: čudil se ne bo nad tvojimi velikimi grehi, ker je tudi on človek; hvalil bo Boga zavolj tvojiga ponižniga spoznanja; žalosten bo scer tvojih grehov, pa usmiljeno žalosten, in si bo perzadeval perpeljati te do Jezusa s pravo pokoro. 
Že enkrat ti rečem odkrit biti pred spovednikam. Razodevaj mu svoje grehe, skrivnosti svojiga serca, in vse kar mu je treba vediti, želi od njega popolnama spoznan biti. Posnemaj Davida: Hočem sam zoper sebe svojo krivico pred Gospodam spoznati. Ps. 31, 6. Posnemaj zgrevaniga sina, ktiri, je poln sramote in žalosti pred svojim očetam ponižno spoznal svojo hudo nepokoršino, in s tim zgrevanim spoznanjem je dosegel usmiljenje. Luk. 15. Poslušaj iz svetiga pisma: Ahan se je pregrešil zoper Gospoda, in zato je bil smerti vreden. Jozve mu reče: Daj čast Bogu, in povej svojo pregreho. Ahan je resnično vse povedal, desiravno je vedil, de bo umorjen. Jos. 7. Glej! Ahan odkrito pove svojo pregreho, če ga ravno to spoznanje ne reši od smerti: zakaj bi ti odkrito ne govoril, ker te to spoznanje zamore od večne smerti rešiti? Če nočeš spovedniku svojih grehov razodeti, si nevredno odvezan; drugikrat se boš težej spovedal, in če dalje težej, potlej boš mogel veči sramote prestati, ker se boš mogel verh zamolčanih grehov tudi nevrednih obhajil spovedati. Če odlašaš resnično obtoženje svojih grehov, si več grehov nakopavaš, in težej zadobiš milost; če se ne boš nikolj resnično spovedal, boš na sodni dan pred vsim svetam razodet, in to brez vse milosti. Prav govori sveti Auguštin: Boljši je pred božjim namestnikam sramoto prestati, ko pred vsim svetam brez vsiga prida razglašen biti. 
Molitev. 
O Jezus! ti si iz ljubezni do moje duše, de bi se lažej ponižal in spokoril, zapovedal odkrito spovedati se svojih grehov pred spovednikam, pa moj napuh se stavlja tvoji ljubeznivi zapovedi. Če nisim popolnoma zamolčal, sim pa svoje grehe perkrival, ali zgovarjal, de spovednik ni zamogel moje hudobije prav spoznati. Vest mi priča, de nisim bil vselej na spovedi resničen, pred spovedjo sim želel vse grehe razodeti; na spovedi sim se sramoval čisto resnico govoriti: po spovedi mi je bilo žal, de nisim poprašal, de nisim odkrito govoril, de nisim vsiga razodel. Tudi spoznam, de sim se bal skerbniga, varniga in modriga spovednika, ker sim ljubil greh. Lastna ljubezen mi je dajala upanje, božja beseda mi je dajala strah, vender sim bil raji poln nadležnih viharjev v sercu, ko biti pokoren tvoji zapovedi. O Gospod! perzadeval si bom vse popraviti; brez odloga pojdem pred svojiga očeta, tvojiga namestnika, in več nočem v tih smotah živeti. Vreden sim zaničevanja, zasramovanja in svarjenja, pa svarjenje dobrotljiviga spovednika je svarjenje usmiljeniga očeta, ktiriga sim vreden in potreben. Hvalil bom tebe, o Jezus! z resničnim spoznanjem svojih grehov, de se spokorim, in milost zadobim. Amen. XVII. dan sušca. 
Sveta Jedert divica, nuna. 
Sveta Jedert je bila rojena v majhnim mestu Lauden od mogočnih starišov v letu 626, ali 628. Njenimu očetu je bilo ime Pipin, njeni materi Ita, ali Idoberga. Ta pobožna in sveta gospa je svojo ljubo hčer prav skerbno učila Boga spoznati, in mu služiti s svetim življenjam. Blagor otrokam! ako se od starišov uče prave bogaboječnosti, in nad njimi vidijo ravno tako sveto življenje. Sveta Jedert je bila vsa goreča v božji službi, ohranila se je nedolžna, in je tudi sklenila dati se Jezusu v dar s popolnama čistostjo. Njena stanovitna volja se je per vsem razodevala, pa posebno ob tej perložnosti. Kralj Dagobert je en dan kosil v hiši nje očeta Pipina. Neki mogočen, bogat, mlad in lep gospod je vpričo vsih povabljenih prosil kralja napraviti očeta Pipina mu dati v zakon deklico Jedert. Pipin je berž dovolil v to prošnjo; in kralj vpraša deklico, če bi tudi ona v to dovolila? Ona je serčno odgovorila: Moj ženin je Jezus; nočem tedaj nobeniga, ne tiga, ne druziga. Vsi so se čudili nad njenim serčnim odgovoram, in ji niso bili nič nadležni. Pipin oče je kmalo potlej umerl, sveta Ita je po njegovi smerti tamkaj blizo sezidala klošter, v ktiriga je ona s svojo hčerjo šla; perdruževale so se druge ženske iz duha pokore k njima, in vse skupej so v molitvah, v postih, v ponižnosti in v čistosti Bogu služile. Sveta Jedert je bila le enindvajset let stara zvoljena vse druge nune vižati, in v tim težkim opravilu se je očitno vidilo, de je bil sveti Duh v nji. Posebno je skerbela, de bi vse nune bile dobro podučene v ljubeznivi veri Jezusovi, ker je vedila, de nevednost je rodovitna mati lažnjive gorečnosti, škodljivih vraž, in dosti druziga hudiga. Ako je ravno sveto živela, in veliko skerbela, se je vender ene leta perpravljala k smerti s sosebnimi dobrimi deli. Umerla je mirno in sveto berž po sveti maši, med ktiro je bila obhajana, 17. dan mesca sušca, dvaintrideset let stara. Bog je njeno svetost z mnogimi čudeži razglasoval. 
Nauk. 
Čistost je lepa, pa ima veliko sovražnikov. 
Očitno se vidi, de sveta Jedert je dar čistosti od Boga prejela, ker je lahko in stanovitno premagovala narmočneji nagnjenje slabe natore. Ona je bila hči mogočnih in bogatih starišov; bogat, mlad, in lep mladenč s pervoljenjem njeniga očeta želi in prosi se zavezati z njo; kralj jo nagovarja v zakon, pa ona mlada in čista divica serčno odgovori: »Jezus je moj ženin, zato nočem ne tiga, ne druziga.« Kar je govorila, je bila čista resnica, kakor je njeno sveto in čisto življenje potlej pričevalo. Ona je bila ena tistih, od ktirih je Jezus rekel: »Eni se nepremožne store zavolj nebeškiga kraljestva. Kdor zamore zapopasti, naj zapopade! Vsi ne zapopadejo te besede, ampak ti, ktirim je dano.« Mat, 19, 11, 12. Jezus hoče reči: Eni premagujejo svoje telesno poželenje, in žive v popolnama čistosti, de bi ložej prišli v nebeško kraljestvo; pa vsi ne zapopadejo, koljko je divištvo lepo, in vsi ne zamorejo toljko, ampak le ti, ktirim je dano od Boga. Sveta Jedert je z gnado božjo spoznala in cenila po vrednosti lepo divištvo, in ga je ohranila do smerti. 
Nečistost ni nobenimu perpušena, in zato pravi sveti Pavel apostelj: »Nečistost se clo ne sme med vami imenovati; zakaj nečistniki ne bodo deleža imeli v kraljestvu Jezusovim.« Efes, 5, 3, 5. Zakon je perpušen, in kdor v njem živi po volji božji, je Bogu všeč. Strah božji, zderžnost, poterpljenje, in goreča skerb za zveličanje otrok je veliciga plačila vredno, vender je zakon nižej od lepiga divištva. Divištvo, ali popolnana čistost Bogu narbolj dopade. Salomon pravi: Čistost stori dušo Bogu narbližej.« Modr. 6, 20. In zopet: »Kdor čistost ljubi, je prijatel nebeškiga kralja.« Prip. 22, 11. Sveti Atanazi pravi: Čista duša je prijetno prebivališe svetiga Duha. S. Ciprijan: Divice so cvet Jezusovih ovčic. Božja beseda, in Očaki hvalijo čistost, divištvo pa narbolj. Sveti Ambrož tako govori: Kdor ohrani divištvo, je angeljam podoben. Res! bolj hvale vreden od angeljov, ker oni čisti duhovi niso skušani; divice pa premagujejo s serčnim vojskovanjem nadležne počutne skušnjave. 
Dober je zakon, vender bolj je človeku nezavezanimu ostati, ako zamore, ker ložej Bogu služi. Zakon nakopava veliko skerbi, ktire prav lahko razdele človeka med Bogam in svetam. Nezavezan ima menj skerbi, in dolžnost, zato veliko ložej služi Bogu. Tukaj so prav perložne besede svetiga Pavla, ki tako piše: »Od divic nimam Gospodoviga povelja, de bi jim zapovedal tako ostati, in se ne možiti, ali ne ženiti: svet pa vam dam, ker vam je bolj nezavezanim biti. Če si z ženo zavezan, ali z možam zavezana, ti Gospod zapove v tej zavezi ostati. Če se oženiš, ne grešiš; če se divica omoži, ne greši, ker to je perpušeno; vender želim, de bi vi brez skerbi in dolžnost zakona ostali. Kdor je prost, ložej misli, kar je Gospodoviga, in ložej mu služi z vsim sercam: kdor je zavezan, skerbi za svet, in težej služi Bogu, ker je razdeljeniga serca. I. Kor. 7, 25 — 34. Vsaki naj premišljuje besede svetiga Pavla, ktire so polne svetlobe, de si zvolj stan po božjimu poklicu. Vsaki ima svoj dar od Boga, in vsaki naj vpraša modriga za svet, in naj prosi Boga, de bi njegovo voljo spoznal, in po nji storil. 
Čistost ima veliko sovražnikov, zato bodi varen. Sovražnik čistosti je telesno poželjenje, ktiro zapeljivo vabi tvojo dušo dovoliti v greh. Res je, kar pravi sveti Pavel: »Velik zaklad imamo v slabim telesu.« II. Kor. 4, 7. Sovražniki tvoje čislosti so vsi nadležni skušnjavci, ktirih je svet poln. Ti nabavljajo zaderge, zlasti mladim; oni nimajo in ne dajejo pokoja, ker so polni nečistiga duha. Zato je čistost redka, pravi sveti Hieronim, ker jo lastno poželenje, in vidni sovražniki zalazujejo. V nečistost perpravi slabo govorjenje, nepotrebna prijaznost z drugim spolam, slaba družba, razujzdan ples, obilnost jedi in pijače, radovednost slabiga, življenje brez dela, prederzne oči, in več druziga. Če hočeš po zapovedi čist biti, varuj se prav skerbno vsiga tiga, karkolj te napeljuje v nečistost, zraven tiga trudi svoje nepokorno telo s poštenim delam; premišluj svete reči; ljubi samoto, in moli stanovitno. 
Ljubi moj! sosebno ti perporočim ponižnost in sramožljivost, ker brez tih čednost ne moreš ohraniti čistosti. Če si ravno dolgo časa živel v nečistosti, ne zanašaj se, ampak zmirej bodi v skerbi; drugi morebiti bolj stari od tebe, so v sivih laseh svojo dušo ognusili z nečistostjo. Boj se ljudem dopasti, scer ti boš veliko skušnjavcov in skušnjav nakopal. Ako se hvališ s svojim telesam, ker imaš dopadajenje do sebe zavolj druzih, nisi ponižne in sramožljive duše, boš resnično padel v nastavo hudobnih. Tvoja lepota naj bo ponižna sramožljivost pred Bogam in pred ljudmi. Spoštuj svoje slabo telo vpričo Boga, in angelja varha. Blagor tebi, če me ubogaš, ker lahko boš prišel v družbo čistih duhov čistiga Boga vživat. Kristus pravi: »Ktiri so čistiga serca, bodo Boga gledali.« Mat. 5, 8. 
Molitev. 
O Jezus ženin čistih duš! kako bom jest prišel v tvoje kraljestvo, ker me nečisto poželjenje lahko zapelja? Če se ravno bojim djanskih gerdih grehov, to je le iz natorne sramožljivosti, ali iz strahu pred ljudmi; scer je moje serce polno ostudnih želj, v ktire večkrat dovolim. Sam si nakopavam skušnjave; sam sim sovražnik svoje duše, ker premalo molim, premalo sim sramožljiv, premalo se varujem skušnjavcov: s prederznimi očmi, s smeham, s perliznjenim govorjenjem, in drugač slabim svojo že pokažemo natoro. O Gospod! pomagaj mi po svoji veliki milosti; ustvari v meni čisto serce; daj mi čiste misli; obvaruj me pred nečistim ljudmi, de se obvarujem tiga strupa, in de s čisto dušo tebi služim. O sveta Jedert čista nevesta Jezusova! sprosi mi gnado svetiga Duha, de z nje pomočjo čisto živim po svojim stanu, in de pridem čistiga Boga vekomaj vživat. Amen. 
XVIII. dan sušca. 
Sveti Ciril Jeruzalemski škof. 
Sveti Ciril je bil od svetiga Maksima Jeruzalemskiga škofa zavolj njegoviga svetiga življenja žegnan v mašnika; on mu je izročil oznanovanje besede božje, in podučenje novincov v veri. Sveti Ciril je s posebno učenostjo, skerbjo in gorečnostjo to težko službo opravljal. Kader je bil sveti Maksim umerl, je bil sveti Ciril zvoljen v letu 350 za škofa poglavitne Jeruzalemske cerkve. V začetku njegoviga škofistva je bil velik čudež v Jeruzalemu. Sedmi dan velikiga travna ob osmi uri zjutrej v letu 351 se je perkazal velik križ svetliši od solnca, ktiri je segel od hriba (Kalvarja) do oljske gore: dolg je bil namreč tri tretinke ure. Vsi Jeruzalemčani so ta prečudni križ več ur vidili; velikim strahu so bili vsi, mladenči in stari, može, žene in divice so hiteli v cerkev in še ajdje z njim, in vsigamogočniga Boga in Jezusa hvalili. Ta čudež je bil razoznanjen po vsim svetu, in sveti Ciril je pisal od njega cesarju Konstancu v Konstantinopel. Morebiti je ta čudež pomenil hudo preganjanje pravovernih, ktero so potem od krivovercov začeli terpeti. 
Ene leta potlej, namreč v letu 562 so bili drugi sosebni čudeži v Jeruzalemu. Cesar Julijan je zapustil katoljško vero, in je malikovavic postal. On je zvijačno preganjal cerkev; tudi je hotel besedo božjo lažnjivo skazati, ktira se je natanko dopolnila nad Jeruzalemam. Daniel je prerokoval, de bo zavolj smerti Jezusove Jeruzalem in tempelj razdjan, in de to razdjanje bo ostalo. Dan. 9, 26. Jezus je tudi pravil: »Tukaj ne bo kamena na kamenu pušeniga.« Mat. 24, 2. Vse to se je resnično zgodilo. Rimljanje so mesto in tempelj razdjali; sami judje so to razdjanje dokončali. Cesar Julijan je dal perpušenje judam zopet sezidati razdjano mesto in tempelj, de bi božjo besedo lažnjivo kazal. Judje so iz vsih dežel hiteli v Jeruzalem; s premoženjem in z rokami so se goneče lotili tiga veliciga dela, stari, mladi, moški, ženske, vse je delalo, ker so menili za božjo čast delati. Judje so bili polni napuha in žuganja čez kristjane prebivajoče v Judeji, ker so menili poprejšno čast, in oblast doseči. Sveti Ciril se je njim smejal, ker je bil mož žive vere, in je govoril, de vse njih del je zastonj, de Jezusov prerokovanje bo še le zdaj popolnama poterjeno, ker ne bodo zamogli tempeljna sezidati. Judje so narprej podirali stare zidove, in kader so vse poderli, in novo zidanje začeli, je ogenj iz zemlje švigal, in delavce požgal, hotli so bežati v bližna cerkev, pa kar iz mesta niso mogli, in požgani so bili; pa ker še niso berž od svojiga sklepa odstopili, je zopet ogenj veliko judov požgal, tako velikokrat, de so obupali in očitno spoznali, de zoper božje razodenje nič ne zamorejo, in so od dela nehali. V tistih dneh je tudi bil velik potres, de je vse padalo na kup, in je bilo veliko mertvih. Tisti čas se je tudi nad mestam velik križ perkazel svetliši od uniga zgorej popisaniga, ktiri je pomenil zmago Jezusove vere zoper jude, nevernike in krivoverce. Cesar Julijan ako ravno mogočen, je bil permoran od svojiga sklepa odstopiti, in vsi so spoznali, de človeška moč je slaba zoper besedo božjo. Veliko judov je spoznalo svojo zmoto; ti so šli pred svetiga škofa Cirila, in ga prosili v Jezusovi veri podučeni biti, de bi bili keršeni. Sveti Ciril je bil priča vsih tih čudežov; tudi neverni pisarji pričajo od njih. On je veliko terpel za zveličanje svojih ovčic, za spreobernjenje judov in nevernikov; veliko huji je prestal od krivovercov, ktiri so ga neusmiljeno sovražili in preganjali. On je v velikih britkostih vižal svojo škofijo; petintrideset let je bil škof, in je sveto umerl v letu 385. 
Nauk. 
Od božje in človekove volje. 
Sveti Ciril je bil mož žive vere, zato je krivično preganjanje krivovercov voljno predal, zato se je perzadevanju nevernikov in judov smejal, zato je bil v velikih britkostih zmirej stanoviten. Tudi ti, o kristjan! bodi žive vere v Boga, in ne boš nikdar od njega zapušen. Vera je korenina vsiga dobriga, podpira dobro, odganja hudo. Nič ne de, če ne umeš skrivnih pot božje modrosti, previdnosti, milosti in pravice; le terdno veruj v Boga modriga, usmiljeniga, pravičniga, vsigamogočniga. Ti ne moreš razumeti ne sreče, ne nesreče adamovih otrok: zakaj Bog poniža pravičnika, zakaj povikša hudobnika: zakaj krivica obvelja, zakaj je nedolžnost preganjena. Te reči so tebi nezapopadljive, pa vera te uči, de Bog vse ravna modro in pravično, in de je drugo življenje, kjer bo plačilo po zasluženji, kakor govori Salomon. Prid. 5, 16, 17. 
Terdno veruj, de kar je Bog gavoril, bo dopolnjeno. Daniel je veliko časa prej pravil od končanja Jeruzalema in templja; resnično je to bilo pod poglavarjem Titam. Jezus je djal: »Kamna ne bo pušeniga na kamnu: resnično je to bilo.« Rimski poglavar Tit je mesto in tempelj razdjal, vender je pustil nekaj lepšiga ozidja, potlej pod nevernim cesarjem Julijanam so judje sami zadnji kamen ven vergli; in tako je moglo ostati. Terdovratni judje so dopolnili besedo Jezusovo, kader so se njegovi besedi ustavljali. Resnične so besede svetiga Gregorja: Hudobnik dopolni voljo božjo, tudi kader se stavi volji božji. Zato sveti Pavel zavpije: »O visokost bogastva božje modrosti.« Riml. 11, 33. 
Ne zgovarjaj svoje hudobne volje, ali svojih hudobnih del z božjo voljo. Hudobniki izlagajo božjo voljo po svoji hudobni volji, kar ni prav. Kader se je nad Jeruzalemam perkazal sveti križ, so katoljški verniki prav govorili: »To pomeni premaganje Jezusove vere nad krivoverci.« Krivoverci so lažnjivo djali: »To je pričevanje našiga resničniga uka.« Judje so menili za resnično božjo čast skerbeti in delati, kader so si perzadevali Jeruzalem in tempelj zopet sezidati, pa ni bilo res. Sveti Ciril škof in verni so se jim smejali, ker so vedili, de njih perzadevanje je zoper voljo božjo. Kader je Bog rimsko cesarstvo s kugo, z lakoto, z mečam štrafoval zavolj prelite kervi svetih marternikov, so neverniki djali: »To je štrafinga naših mogočnih bogov, ker nepokončamo vsih kristjanov.« Tudi med nami je veliko lažnjivih sodeb. Človek rad izlaga božjo voljo po svoji volji; želi, de bi bila božja volja po njegovi volji, zgovarja svojo hudo voljo s sveto božjo voljo, ker ne svoje, ne božje volje ne spozna, in je noče spoznati. Krivičnik v sreči pravi: »Ako bi ne bilo božja volja, bi sreče ne imel, ravno to je njegova nesreča.« Dva človeka stopita v zakon iz samiga hudiga poželjenja; potlej pravita: »Božja volja je to.« Tako drugi; pa vse ni po volji božji, kar je iz božjiga perpušenja. Treba je tedaj po veri in po svetih naukih misliti, ali govoriti od božje volje, zato opominja sveti Pavel: »Premislite, ktira je dobra, dopadljiva in popolnama volja božja.« Riml. 12, 2. 
Kader Bog izpeljuje po hudobnih svoje modre sodbe, ni nikolj hudiga kriv. Bog hudo perpuša, ker zamore iz hudiga dobro jemati. On prepove hudo, vender perpuša hudo iz neizrečene modrosti. Bratje so prodali v sužnost svojiga nedolžniga brata Jožefa: Bog je to perpustil, ker ga je hotel v Egiptu na prid veliko druzih povikšati, vender so grešili. Jezus je hotel umreti, sklep božji je ta bil, vender neizrečeno so grešili ti, ktiri so ga v smert izdali. Veliko taziga je v svetim pismu. Akoravno Bog velikokrat perpuša hudo, vender človek radovoljno dela hudo, hudobnih služi božji modrosti, vender je hudobnih, ker prostovoljno dela hudo. Nikolj tedaj ne reci: Meni je to dano, ne morem drugač, božja volja je ta, pod tako zvezdo sim rojen. Če tako govoriš, govoriš zoper vero, kakor so nekdaj govorili krivoverci. Poslušaj svetiga Jakopa: »Bog ni skušnjavic na hudo: on nikogar ne skuša. Vsaki je skušan od svojiga poželjenja.« Jak. 13, 14. 
Molitev. 
O Bog večna modrost, pravica in svetost! kako se prederznem jest tvoje neizvedljive poti zapopasti, ker sam sebe ne spoznam? Um moj je kratek, tamen in spriden; težko zapopade, kar moje oči vidijo, kako zamore vediti, kaj ti mislilh? Le kar si ti nam iz sosebne milosti razodel, si bom perzadeval vediti k svojimu poboljšanju: tvoje svete zapovedi bom noč in dan premišljeval, de bi živel po tvoji sveti volji, ta bo moja modrost in učenost zanaprej. Vera me uči, de ti vse pravično, modro in ljubeznivo ravnaš; to mi je zadosti, de tebi pokorno slušim. Daj mi pravo modrost in znanje potrebnih resnic, de čedalje dopadljiviši tebi živim; daj meni prav spoznati Jezusa, in ga posnemati, in tako bom vse potrebno znanje imal. Sveti Ciril velik služabnik božji! ti mi sprosi pravo modrost, popolnama pokoršino, nepremagano zvestobo v zapovedih Gospod Boga, de po tvojim zgledu njemu dopadem, in pridem v nebesa ga vživat vekomaj. Amen. 
XIX. dan sušca. 
Sveti Jožef, ženin Marije divice. 
Sveti Jožef je velik svetnik per Bogu, in v vsej katoljški cerkvi. Malo se scer ve od njegoviga svetiga življenja, vender le, kar pravijo sveti evangelisti od njega, da velik zapopadik od njegove svetosti. Sveti evangeli pričuje, de je bil Davidoviga rodu: ako ravno pa je bil kraljeviga rodu, se je vender z delam živel v majhnim mestu Nazaretu. Kadar je bilo blizo odrešenje vsiga sveta, si je sveti Jožef zvolil čislo divico, tudi Davidoviga rodu, imenovano Marijo. Ona je bila tudi uboga pred svetam, pa bogata z gnado per Bogu. Oba da imela serčno voljo v divištvu živeti, pa iz božjiga sklepa da bila poročena. Le čista in sveta ljubezen je združila te dve lepe duše, ko dva čista duhova sta skupej živela v revni hišici, zadovoljna da bila svojiga ubožtva, vedno hvalila Boga. Oba sta le skerbela v samoti služiti Bogu z vso dušo, in nista vedila, kaj jima je Bog namenil; namreč narveči srečo in čast. Marija je po božji besedi mati obljubljeniga odrešenika postala, pa tiga ni razodela svetimu Jožefu, ampak je upala, de mu bo Bog razodel. Sveti Jožef vidi nad njo znamnja rodovitnosti, in je bil v velicih britkostih: svetost Marije mu brani hudiga misliti od nje; kar vidi, žali njegovo serce. Bog ni dolgo pustil svojiga služabnika v tih težavah, angelja mu pošlje povedat, de kar je v Mariji, je od svetiga Duha, in de bo rodila odrešenika. Zlo je bil vesel sveti Jožef, kadar to zasliši. Takrat so se mu oči odperle, vidi in hvali veliko milost nad obema: njegovo stiskano in poterto serce zdaj od veselja poskakuje, ker odrešenik je blizo, ker njegova sveta nevesta je njegova mati, in on od Boga zvoljen njegov rejni oče. Jožef in Marija se pogovarjata od te velike božje milosti, oba hvalita Boga. 
Ob času napovedaniga popisovanja gresta v mesto Betlehem. Žla sta iz pokoršine do neverniga cesarja v Betlehem, pa ravno s to pokoršino sta dopolnila, kar je Bog govoril po svojim preroku Miheji, de v Betlehemu bo odrešenik rojen. Mih. 5, 2. Ondi blizo mesta, v revni štalici je bil Jezus rojen. Sveti Jožef je bil tiga vesel, pa tudi žalosten, ker ni zamogel po svojih željah Jezusu streči: kmalo pa je njegovo serce od veselja poskakovalo, namreč ob prihodu nedolžnih pastirjev in mogočnih modrih. Sveti Jožef je bil po tem v veliki skerbi, Herod je hotel Dete umoriti, zato mu je angelj zapovedal berž vstati, in z njim odriniti v Egipt. Z Jezusam in z Marijo je šel v Egipt, in ondi je ostal do Herodove smerti. Ne le pokoršina, vse čednosti so bile per svetim Jožefu. On je umerl, preden je Jezus učiti začel, njegova smert je bila ne le srečna, tudi vesela, ker on je zmirej Bogu služil z vso dušo, in ker per njem sta bila Jezus in Marija. Vesel je šel s sveta starim očakam oznanit, de njih rešenje je blizo. 
Nauk. 
Iz njegoviga življenja. 
Sveti Jožef čisti ženin čiste divice Marije je velik svetnik per Bogu in per ljudeh, ker je sosebno gnado prejel. Svetiga Tomaža učenika in druzih nauk je, de Bog daje gnado po stanu, v ktiriga on človeka nameni. Sveti Jožef je bil od Boga zvoljen ženin narsveteji divice Marije, tudi varh Jezusa Kristusa. Po tej veliki časti in visoki službi je on gnade prejel od Boga. Gnada tedaj njemu dana je bila neizrečeno velika, in tudi neisrečeno velika je njegova svetost, ker je bil Bogu vselej pokoren. Že prej je bil sveti Jožef velik svetnik, potlej v sveti družbi Marije in Jezusa, v velikih britkostih, in v stanovitni pokoršini je če dalje sveteji prihajal. Kristjan! prosi s solzami Boga za obilnost gnade, ker z njo zamoreš vse, brez nje ne zamoreš nič dobriga delati. Ne obupaj v slabostih, v skušnjavah, v težavah, ampak le prosi stanovitno, če si bolj potreben, bolj prosi in boš obveseljen. 
Sveti Jožef je velik svetnik, ker je bil ženin Marije. Velika svetost Marije pričuje od svetosti svetiga Jožefa, ktiriga je ona od Boga prejela, in ga perserčno ljubila. Marija in sveti Jožef sta se perserčno ljubila, pa od kod je ta močna ljubeznjiva zaveza? Ta ni bila iz natore, temuč iz gnade: slaba, natorna, počutna ljubezen je bila deleč od Marije in svetiga Jožefa, med njima je bila le sveta in čista. Ljubila sta se tedaj ko se svetniki, in svetnice med seboj ljubijo v nebesih. Desi tudi sveti Jožef je ljubil Marijo, in je bil od nje ljubljen brez vsiga telesniga dopadajenja, je vender močno skerbel za njo, jo redil in v vsih težavah per nji stanoviten ostal. To je zakonskim v nauk. Ako je per njih le natorna ljubezen, niso Bogu všeč, in ta ljubezen ne bo stanovitna. Zraven zakonske ljubezni naj imajo tudi čisto in sveto, ktira uči eden za druziga skerbeti, poterpeti in pomagati stanovitno v vsih rečeh, de bi bili vekomaj srečni. 
Sveti Jožef je velik svetnik, ker je bil varh Jezusov. Nebeški Oče je svojiga Sina izročil svetimu Jožefu, Jezus ga je spoštoval bolj ko natorni sin svojiga očeta. Nebeški Oče bi bil lahko dal svojimu ljubimu Sinu veliko angeljov varhov, pa le svetiga Jožefa mu je dal. Jezus ni bil potreben ne angeljov, ne svetiga Jožefa, vender je hotel po njem obvarovan biti. Neizrečeno velika svetost je bila svetiga Jožefa, ktiri je to posebno službo opravljal. Sveti Jožef je redil Jezusa Kristusa, bolj ko dober oče svojiga ljubiga otroka. Stariši naj se uče od svetiga Jožefa varhi biti svojih otrok. Oni naj bodo skerbni varhi duše in telesa svojih otrok, ker bodo za nje odgovor dajali Bogu. 
Sveti Jožef je velik svetnik zavolj sosebne ponižnosti. On je bil kraljeviga rodu, vender ga ni bilo sram s težkim delam sebe in svojo sveto družino živiti. On je sosebne gnade od Boga prejemal, pa nikdar ni besedice drugim od njih pravil, le Boga je hvalil. Kristjan moj! bodi tudi ti ponižen, ker brez ponižnosti ni prave svetosti. Ne sramuj se težkiga dela iz prazne visokosti, spoznaj svoje pogreške, in nikar se s silo pravičniga ne delaj: ne govori rad od sebe, od svojih dobrih del, od svoje dobrodelnosti neperložno, ne želi razoznaniti svoje dobrote, svojih križov svoje poterpežljivosti, zakaj to pričuje od napuha, ne od ponižnosti. Naj le Bog ve tvoje skrite dobre dela, in on ti bo pravično povernil. 
Sveti Jožef je velik svetnik zavolj posebne pokoršine. Pokoršina, če iz ponižnosti ne izvera, je hinavska, ali lakomna in zato nevredna per Bogu. Popisovanje življenja svetiga Jožefa obilno pričuje od njegove ponižne pokoršine. Clo, kadar je mogel ponoči vstati, in v Egipt, v neznano deželo med nevernike naglo odriniti, ni samovoljne misel imel, ali zoperne besedice govoril; po človeški slabosti bi bil lahho djal: Bog je prej vedil vzeto, pa prav ponoči mi zapove vstati in bežati. Jezus bo odrešil svoje ljudstvo, zdaj noče sebi pomagati, Jezus nedolžen more bežati pred hudobnim Herodam, kako se bom živil v neznani deželi? Nič tiga, ali taciga ni mislil sveti Jožef, ampak voljno, hitro in ponižno uboga. Kristjan! s timi nauki sebe pravično sodi; če le permoran ubogaš; če imaš zmirej kaj govoriti čez božje sklepe, ali čez oblastnike; če hočeš vse po svoji volji delati, kakšina je tvoja pokoršina? Nobene ni. 
Sveti Jožef je velik svetnik in pomočnik. Evangeli od njega pričuje: Jožef mož Marije je bil pravičen; on je tedaj živel natanko po vsih zapovedih, zato je dopadel Bogu, in zato veliko zamore per njem. Jezus ga je ljubil, ga tudi zdaj ljubi, in uslišuje njegove prošnje. Kristjan moj! ti z vso cerkvijo častiš svetiga Jožefa, pa premisli, če ga prav častiš; ga prav častiš, ako ga skerbno posnemaš, če po moči ne živiš po njem, tvoja čast je prazna. Premisli njegovo slavljenje, premisli svoje, morebiti per tebi ni sence njegove gorečnosti, ponižnosti, poterpežljivosti, pokoršine, čistosti. Ponižaj se, in prosi. 
Molitev. 
O moj Bog! če premislim življenje tvojiga služabnika svetiga Jožefa spoznam svojo nevrednost in hudobo; se moram sramovati, in poniževati. On je bil pravičen, ker je po vsih zapovedih zvesto živel; jest sim hudoben, ker sim le po svoji volji razujzdano živel. O Gospod! usmili se mene hudobniga grešnika, ako ravno nisim usmiljenja vreden. O mogočen pomočnik sveti Jožef! prosi za me Jezusa. Ti si ga ljubil iz vsiga serca, zdaj ga vživaš v nebesih, ti si mu stregel z vso skerbjo, si ga skerbno obvaroval pred sovražniki; ti si ga na rokah nosil, ga objemaval in kuševal ljubeznjivo: tebi je hotel biti pokoren, in ne bo tvojih prošenj zaničeval. Sprosi mi od Jezusa veliko ljubezen, ponižnost, čistost, poterpežljivost in vse čednosti, de pravično živim, in srečno umerjem. Si bom z vso močjo perzadeval svoje življenje poboljšati, de Jezusu, Mariji in tebi dopadem. Marija in sveti Jožef! bodita moja pomočnika zdaj, in zlasti v zadnji uri, de svojo dušo zaupljivo izročim Jezusu, in ga prijazniga najdem. Amen. XX. dan sušca. 
Sveti Panhar marternik. 
Sveti Panhar je bil rojen od katoljških porodnikov, in od njih v katoljški veri zrejen. On je bil lep, perljuden in prebrisan, zato ga je neverni cesar Dioklecjan v svojo službo vzel. V neverni hiši je opešal na keršanstvu, je iz moloserčnosti malike molil; s tem se je perlizoval cesarju, in od njega veliko službo zadobil. Kader ste njega mati in sestra zvedile vse to, ste mu ljubeznivo pisale, in ga lepo prosile svojo veliko pregreho spoznati, se poboljšati, in vse terpeti za Jezusovo vero. To ljubeznivo, pa tudi svarječe pismo je bral, prebral in premišljeval večkrat: Bog mu je dal gnado žalostniga spoznanja, ves v solzah je glasno molil in prosil: »Gospod Jezus! usmili se mene nevredniga grešnika.« Hišniki so ga slišali zdihovati, so spoznali, de je grozno žalosten, pa niso vedili zakaj. Ti so pravili cesarju: »Ne vemo, kaj je tvojimu dobrimu služabniku Panharju; na glas joka.« Cesar ga pokliče, in vpraša: »Ljubi moj Panhar! zakaj si žalosten?« Panhar mu odgovori: »Oh! kako ne bom žalosten, ker sim svojiga Boga zapustil. Cesar mu prijazno reče: »Hočeš ti tedaj zopet kristjan biti? te prosim, iz ljubezni do mene nikolj več tiga ne misli.« Panhar mu prav serčno odgovori: »O, de bi ne bil nikolj od Jezusa odstopil! raji hočem vse bolečine terpeti, in tudi umreti, ko se zanaprej Jezusu odpovedati.« Cesar razserden ga ukaže hudo pretepsti, in potlej ga da v oblast mestnimu sodniku, rekoč: »Ako Panhar noče malikov moliti, umori ga.« Oblastnik si je veliko perzadjal Panharja od vere odverniti, ker pa ga ni mogel, ga je ukazal z mečam umoriti. Tako je sveti Panhar v mestu Nikomedji s svojo kervjo zbrisal svojo prejšnjo nezvestobo, in je velel šel v nebeško kraljestvo. 
Nauk. 
Od težkiga lastniga spoznanja. 
Sveti Panhar je bil nesrečen v sreči, ker zavolj neverniga cesarja je malike molil: »posvetna čast, bogastvo in oblast: je od njega dosegel, pa kaj bi to v večnosti pomagalo?« On je iz slabosti malike molil. Ako se to ravno slabost imenuje, je vender bila silno velika pregreha. Srečen je bil, de je popravil svojo zmoto, in zbrisal svoj greh s svojo kervjo. Naj bi bil Panhar te same pregrehe kriv, in ne odstopil od nje, bi bil vekomaj pogubljen. Sveti Jakop pričuje: »Kdor vse zapovedi spolnuje, pa le ene ne, vse zaničuje: zakaj, Bog je rekel: Ne prešestovati, in tudi, ne ubijati.« Jak. 2, 10, 11. Vse zapovedi so od Boga, in vse moremo spolnovati. Ne reci tedaj: Samo enkrat sim smertno grešil. Je mar to malo, le en smertni greh imeti? Bi se ti malo zdelo, ako bi tvoja hiša le enkrat zgorela? ako bi le enkrat smertno ranjen bil? Ni smertni greh huji nesreča od vsih nesreč? Zakaj tedaj tako govoriš: Le enkrat sim smertno grešil? Naj bo tudi res, kar praviš, vender si z enim greham pekel zaslužil; če le enkrat va-nj prideš, boš v večnim terpljenji zavolj eniga samiga smertniga greha. Gorje tebi vekomaj, ako se ne spokoriš. Prerok Ezehiel pravi: Duša, ktira je grešila, bo umerla, bo pogubljena. Eze. 18, 20. 
Morebiti pa nisi le enkrat smertno grešil, temuč večkrat. Ne ti, ne nobeden ne zamore vsih svojih grehov spoznati. Potrebna ponižnost je učila pravične trepetati zavolj nespoznanih grehov, kaj pa tebe pravičniga dela? Kdo ti je razodel, de si le enkrat grešil? Napuh te zapeljuje, pa ravno zato se boj. Eni pravijo: Kaj pa hudiga delam? krivice nobenimu ne storim: molim rad, hodim k sveti maši, k spovedi, in druge dolžnosti dopolnujem. Ljubi moj! ne bom te prenaglo permerjal hudobnimu farizeju, ktiri je ravno tako govoril: morebiti je res, kar govoriš, vender te prosim, saj pomisli, de David, razsvetljen prerok, je prosil za odpušenje skritih grehov. Ps. 18, 13. Sveti Pavel, akoravno apostelj, ni nič hudiga nad seboj vidil, vender ni sebe pravičniga štel. I. Kor. 4, 4. Si ti bolji ali slabeji od tih? Tedaj ne zanašaj se na svojo pravičnost, temuč živi v ponižnosti. Premajhno podučenje v zapovedih, slaba vest, ljubezen do greha, mlačnost do Boga, pohujšanje hudobnih, slabe navade sveta, in dosti drusiga zapeljuje človeka, in zapeljivo ga opravičuje, de svojih grehov ne spozna. Salomon pravi: »So hudobni, ktiri mirno žive, kakor bi dela pravičnih imeli.« Prid. 8, 14. Premisli, če imaš veselje nad Bogam, če skerbiš, njemu dopasti, če krotiš svoje hude misli, če pod postavo deržiš svoje hudo poželjenje. Če tiga ne delaš, se pravičniga lažnjivo šteješ, kakor govori sveti Janez: »Ti praviš: Si bogat, in premožen, pa ne veš, de si reven in ubožen.« Skr. Raz. 5, 17. 
Kar najdeš slabiga nad seboj, hitro odpravi z resničnim spreobernjenjem. Če odlašaš resnično poboljšati se, kader te Bog kliče. Morebiti te ne bo več klical: če ti nočeš, kader Bog hoče, morebiti on ne bo hotel, kader bi ti hotel. Prav zato opominja Izaija: »Išite Gospoda, dokler ga je najditi.« Iza. 55, 6. Terdovratnim grešnikam pravi Kristus: »Vi me bote iskali, in bote v svojim grehu umerli.« Jan. 8, 21. Ne zaničuj milosti, ker morebiti bo čas maštovanje hitro prišel. Ta svet ti da moder, rekoč: »Ne odlašaj se h Gospodu preoberniti; zakaj njegova jeza bo naglo prišla.« Sirah 5, 8, 9. Če tvoje telo zboli, mu hitiš pomagati, zakaj pa enako ne hitiš svoji duši pomagati, kader je ranjena od greha? Imaš pismo od Boga, koljko časa bo s teboj poterpljenje imel? Ako odlašaš se spreoberniti, težej se spreoberneš, ker tvoji grehi huji v tebi gospodujejo; zamoreš naglo umreti, in kaj bo za dušo? Meniš je majhna sreča ali nesreča, vecimo zveličanje ali večno pogubljenje? Premisli, kaj Salomon v Gospodovim imenu govori: »Grešniki bodo, na zadnjo, v me klicali j pa jih ne bom uslišal, zato ker so moje svarjenje zaničevali.« Prip. 1, 28. Bog tako govori, ne de bi tebe pogubil, temuč de bi se ti poboljšati hitel, in se zveličal. Ne zaničuj tedaj bogastva božje milosti, delaj vreden sad pokore, de milost zadobiš. 
Praviš: Bi se rad spreobernil, ako bi gnado imel. Gnada je res potrebna, pa morebiti je ta zgovor tvoje lene duše v greh zaljubljene. Sam lahko pričaš, de želiš drugač živeti, in de te vest večkrat peče; vidiš, to je znamnje, de Bog te še ni zapustil, de te on kliče: vzdigni se tedaj serčno, in pojdi z močno voljo k njemu. Ta sedajni čas svetiga posta je sosebni čas milosti, ne obupaj, ampak upaj v dobrotljiviga Jezusa, in pojdi k njemu s pravo pokoro. Prosi Boga s serčnim upitjem, jokajoč prosi Jezusa od grešnikov za vse grešnike križaniga, upaj v njega milost, kušuj njegove rane, in iz serca reci: O Jezus, usmiljenje mi skaži! pomagaj moji duši, ne zaverzi moje duše, za ktiro si vso svojo kri prelil! Premišljuj smert, sodbo in večnost, de se napolniš s straham; pa tudi neizrečeno ljubezen Jezusovo, de se vnameš v ljubezni. Njegova britka smert ti pričuje, koljko te on ljubi, in koljko sovraži greh. Ljubi tedaj Jezusa in sovraži greh, raztergaj svoje serce z veliko žalostjo, opusti grehe in perložnosti grehov, in potlej bodi v dobrim stanoviten. Zdaj v postu na zunajnim boljši biti, nekaj se s postam pokoriti, opustiti vidne norosti sveta, pa druziga nič, je premalo. Spreoberni svoje misli, naj prebiva, duh Jezusov v tebi, ljubezen do Boga bodi življenje tvojiga življenja, ponovi se po Jezusu, in le tako bo tvoje spreobernjenje resnično. 
Molitev. 
O moj Bog! ako premislim svoje slabo življenje, me groza obide, ker sim tebe vsigamogočniga Ggspoda velikokrat zaničeval. Druga zmota je bila v meni, de nisim hotel svojiga zvijačniga serca spoznati. Od svojih grehov sim sodil po natori, po svoji napačnosti, po slabosti druzih, po hudih navadah sveta, ne pa po tvojih zapovedih. Kadar sim vidil pregrešnike, sim se z njimi zgovarjal; rekoč: Tudi drugi tako delajo. Neumnež sim bil, ker grehi druzih ne morejo mojih zgovarjati, ker ti boš vse pravično sodil, in vsim pravično povernil. Sveti Panhar je res zlo grešil, ker je tebe zapustil, pa njegovo spreobernjenje je bilo resnično, in je s svojo kervjo zbrisal svoj greh. Oh! de bi jest saj resnično jokal! O Gospod! daj meni prav spoznati svoje hudobno in zvijačno serce, daj meni iz serca žalovati iz ljubezni do tebe, daj meni resnično poboljšanje in stanovitnost v dobrim, de svoje grehe zbrišem, in milost od tebe zadobim. Amen. 
XXI. dan sušca. 
Sveti Benedikt duhovni oče veliko minihov. 
Sveti Benedikt je bil rojen v mestu Norcji na laškim v letu 480 od bogatih starišov. Ti so ga še majhniga poslali v šolo v Rim: s posebnim pridam se je učil, in s tim je delal svojim starišam veliko veselje. V modrosti, pa veliko bolj v pobožnosti je rasel, bogaboječiši je bil od vsih druzih. Zato se je bal pohujšanja svojih součencov, in le šestnajst let star je šel v samoto blizo terga Subijak. V globoki jami je bil tri leta vsim ljudem neznan, en sam minih bližniga kloštra je vedil, in mu očasi malo kruha pernesil. Lahko se ve, koljko de je on terpel v tisti jami odločen od vsih ljudi, pa njega edino veselje je bilo v pokori živeti. Ta sveti mladenč je bil enkrat od nečistih skušnjav tako silno nadležvan, de z vsim perzadevanjam jih ni mogel odpraviti. Kaj je storil? skočil je med bodeče ternje, in si ves život razpraskal: s telesno bolečino je telesno gerdo poželjenje za vselej premagal. Bog je obilno plačal njegovo serčno stanovitnost, in posihmal je bil prost od tih skušnjav, ktire so pobožnim dušam zlo zoperne. 
Sveti Benedikt bi bil rad le samoten in odločen od vsih ljudi živel, pa ni bilo mogoče. Njegovo sveto življenje in veliki čudeži so blizo in deleč sloveli; veliko ljudi mnogih stanov iz duha pokore je hitelo k njemu v pušavo, in ga nadležno prosilo per njem služiti Bogu. On je v njih prošnje dovolil, je sezidal dvanajst majhnih kloštrov; v slehernim tih je bilo dvanajst minihov; v vsakim kloštru je bil en poglavar od njega postavljen. Sveti Benedikt je svojim miniham svete zapovedi dal, te so bile permerjene človekovi slabosti, vender perpravne človeka posvečevati. Ubožtvo, molitev, delo, branje, pokoršina je bilo vsim zapovedano. Sveti Benedikt je silno sovražil in ojstro prepovedal bogastvo in lenobo. Sveta misel je ta, ker iz bogastva in lenobe izvira mehko, razujzdano življenje. Njegovi minihi so z nedolžnim življenjem prav zvesto služili Bogu. Sveti Benedikt se je nekej let potlej z nektirimi minihi preselil na napolitansko, in je šel na en hrib, po bližnjim mestu Montecasino ravno tako imenovan. Ondi je našel nekaj nevernikov, ali malikovavcov: berž je njih malike razdrobil, in sezidal dve majhne cerkve; s svojo perljudnostjo, z nauki in s čudeži je tiste slepe malikovavce k sveti veri spreobernil. Ondi je klošter sezidal, in potlej dosti druzih po kristjanskih deželah. Veliko učenikov, papežov, svetnikov in marternikov je bilo iz bratovšine svetiga Benedikta; do donašnjiga dneva so minihi svetiga Benedikta sloveči v učenosti. Sveti Benedikt je v Gospodu zaspal 21. dan sušca v letu 543. triinšestdeset let star, in njegova sveta duša polna veliciga zasluženja je šla v večno plačilo, za ktiro je nevtrudama delala. 
Nauk. 
Od posvetnih in dušnih skerbi. 
Sveti Benedikt je ves čas svojiga življenja veliko delal in terpel za svoje zveličanje, in za zveličanje bližniga. To je dolžnost vsih. Ni dolžnolt scer v klošter, ali v pušavo iti, pa dolžnolt je bogaboječe živeti, in stanovitnost imeti v božji službi, enako skerb moremo za bližnjiga imeti. Božje stvari smo, in moreno svojiga ljubiga stvarnika vedno moliti, sosebno s svetim živlenjem. Sveti Pavel pravi: »Prosim vas spodobno živeti po poklicu z vso ponižnostjo. Ponovite se v duhu, oblecite noviga človeka, ktiri je po Bogu stvarjen v resnični pravičnosti in svetosti.« Efez. 4, 1, 2, 23, 24. Če tako živimo, bomo v resnici molili in hvalili Boga, tudi bomo svoje duše zveličali. 
Sveti Benedikt je zmirej pred očmi imel Jezusa vojvoda vsih zvoljenih: imej ga tudi ti o kristjan. Zakaj je bil Jezus med nami triintrideset let? Za nas neumne ovčice je on bil, de bi nam pravo pot kazal v nebeško kraljestvo. Vse Jezusove dela, zgledi, nauki, čudeži, terpljenje in smert je bilo k našimu podučenju, in k odrešenju. Jezus je bil rojen od čiste divice, de bi nam čistost perporočil. On je rojen v revni štalici opolnoči, v sredi zime, brez pomoči je hotel biti, de bi nas učil ne bati se uboštva in terpljenja. Jezus je bežal pred neusmiljenim Herodam v Egipt, de tudi mi voljno terpimo preganjanje zavolj pravice. Jezus je skerbno učil, de spoznamo vrednost božje besede, in jo radi poslušamo, de bi živeli po nji. Jezus je odpušal sovražnikam, de jim tudi mi radi odpušajmo. Jezus je veliko molil, de tudi mi stanovitno molimo. Jezus se je postil, de se tudi mi radi postimo in v pokorjenji živimo. Jezus premišljujoč našo nehvaležnost je na vertu kervavi pot potil, de bi mi resnično jokali čez svoje grehe. Jezus je hotel umreti na križi, de spoznamo njegovo veliko ljubezen, in de ga v resnici ljubimo, de spoznamo hudobo greha, de se ga resnično varujmo. Jezus je od smerti vstal, de bi nam pokazal, kako bomo častito premenjeni, ako živimo po njegovih zapovedih. Jezus je vpričo učencov v nebesa šel, de bi nam pokazal kraljestvo nam perpravljeno, ako njega posnemamo. Sveti Pavel uči: »Kristus Jezus je dal sebe za nas, de bi nas posvetil, in nas rešil od vsiga greha, in sebi očistil ljudstvo, ktiro bi njemu dopadlo, in se po dobrih delih ravnalo.« Tit. 2, 14. 
Svetniki božji, zlasti sveti marterniki, so hiteli s težkim križam po kervavi poti za Jezusovim križam. Vsaki more hoditi za Jezusam s križam, in s svetim življenjam, kakor sveti Peter opominja, rekoč: »Bratje! perzadevajte si z lepim življenjam svoje poklicanje in zvoljenje uterditi, de pojdete v nebeško kraljestvo. II. Pet. 1, 10, 11. Bog je nas poklical k svetosti, de bodimo Jezusu podobni, in le tako pojdemo v nebeško kraljestvo. Kristjan moj! premisli, kako živiš in koljko skerbiš za svoje zveličanje. Poslušaj, kaj je Jezus govoril: »Marta! Marta! ti si skerbna, in si veliko perzadevaš, eno samo pa je potrebno. Marija si je narbolji del zvolila, ktiri ne bo od nje vzet.« Luk10, 41, 42. Te besede so podučne in svarječe. Marta je bila dobra, in je skerbela ne za škodljive ali hudobne reči, ampak za postrežbo Jezusovo, vender je bila posvarjena, ker je preveč skerbela. Marija je bila pohvaljena, ker je per Jezusovih nogah z lačno dušo poslušala njegove svete nauke, de bi po njih živela. Zakaj in koga ti kristjan skerbiš? Morebiti skerbiš iz lakomnosti, iz napuha, iz nečistosti, de bi po svoji volji živel, ne pa zavečno srečo svoje edine duše. Skerbiš za svet, ktiriga boš zapustil, ne za kraljestvo, ktiro ti ne bo odvzeto. Opravljaj zvesto poštene dela svojiga stanu, pa imej zmirej svoje verno ako obernjeno v nebesa, de božjo voljo v vsem delaš, kakor uči sveti Pavel: »Vse karkolj delate, delajte v imenu Gospoda Jezusa.« Kolos. 3, 17. 
Ljubi moj! premisli dobro, če imaš v svojih poštenih delih Boga pred očmi. Če le iz lakomnosti izvira tvoja pridnost, kaj ti pomagajo nepokojne skerbi? Če hrepeniš po dobičku, de bi zamogel svojo požrešnost, ali nečistost nasititi, kaj ti zamore tvoja pridnost pomagati! Če se v svojih delih hudobno jeziš, ali kolneš, kakšno plačilo bo prejelo tvoje terpljenje? Plačilo vsiga tiga bo hudo, ne dobro. Ravno tako ne moreš upati dobriga plačila, če kristjanske dela slabo opravljaš. Delaj tedaj pridno, de pošteno živiš, pa živi, de Bogu služiš. Premisli, kakšna je tvoja duša. Morebiti je močna in neprestrašena, kadar jo prevzetnost napihuje; kadar jo lakomnost perganja; kadar jo jeza ali druga slabost navda: nasproti pa je morebiti vsa merzla in nepridna, kadar bi se mogla ustavljati hudobnim, svariti grešnike, greha se varovati. Tedaj, če je tvoja duša vsa goreča za svet, in vsa merzla za Boga, kako bo zveličana? Spoznaj in popravi zdaj svoje zmote, de se ne boš prepozno ksal. Imej zmirej pred očmi besede Jezusove: »Kaj pomaga človeku ves svet dobiti, svojo dušo pa pogubiti?« Mat. 16, 26. 
Molitev. 
O Jezus! ponižno spoznam, de sim eden tistih, ktire je hišni gospodar posvaril, rekoč: Kaj stojte tukaj cel dan brez dela? Spoznam, de sim nerodovitno drevo, sekire in ognja vredno, ker sim tvoj nepriden služabnik. Spoznam sebe kriviga, ker sim goreč za svet, merzel za tvojo čast. Kaj bom počel, kader me boš pravično sodil? Ti mi boš pokazal svoje svete rane in križ, na ktirim si umerl iz ljubezni do mene: kaj pa jest delam in terpim iz ljubezni do tebe? O Gospod! vem de moje slabo življenje mi zasluži pekel, zato se poboljšati hočem. Upam v tvojo neskončno milost in prosim: Pokliči in perganjaj me s svojo gnado k terpljenju, k pokori. Pozno bom začel tebi služiti, pa si bom z večim pridam perzadeval prejeti ko delavci, ktiri so bili poznej prišli, polno plačilo od tvoje milosti. O sveti Benedikt velik prijatel božji! sprosi mi sosebno gnado velike gorečnosti in nepremagane stanovitnosti, de Bogu zvesto služim, in de od sodnika Jezusa zaslišim: Pridi v moje kraljestvo. Amen. 
XXII. dan sušca. 
Sveti Bazili mašnik, marternik. 
Sveti Bazili je bil sveti mašnik v mestu Anciri v Galacji. On je bil poln gorečnosti za čast božjo, in za zveličanje bližniga; sosebno je skerbel za spreobernjenje krivovercov, ktirih veliko je nazaj pervabil v katoljško cerkev. Kader je neverni cesar Julijan zvijačno preganjal cerkev, je sveti Bazili neutrudama opominjal verno ljudstvo v pravi veri stanovitno ostati, in raji umreti, ko se vdati žuganju neverniga cesarja. Saturnin je bil tisti čas deželni oblastnik v Anciri: pred njega so neverniki peljali svetiga Bazilja, in ga pred njim hudo tožili, rekoč: »Ta človek je silno hudoben in škodljiv, povsod draži ljudi, in kolne cesarja.« Oblastnik ga vpraša: »Kdo si ti?« Sveti Bazili mu odgovori: »Jest sim kristjan.« Oblastnik: »Zakaj dražiš ljudi, in kolneš cesarja?« On odgovori: »Ne dražim ljudi, in ne kolnem cesarja, vender ti povem, de cesar, akoravno mogočen, je le človek pod oblastjo vsigamogočniga Boga.« Saturnin je berž svojim služabnikam ukazal ga hudo razmesariti, in potlej ga je zasramljivo vprašal: »Kaj ne, de cesar dobro plačuje nepokoršino?« Sveti Bazili mu odgovori: »Jest le v Boga upam, in njemu bom stanovitno služil.« Oblastnik ga je poslal v ječo. 
Cesar Julijan je bil takrat blizo mesta Ancire, in je vse to zvedil: poslal je tedaj tri svoje služabnike v mestu svetiga Bazilja od vere odverniti. Med timi je bil Pegazi zgovoren in perliznjen človek, v ktiriga je cesar narbolj upal. Pegazi je bil prej kristjan, pa zavolj cesarja je malikovavic postal. Ta je šel v ječo svetiga Bazilja nagovarjat cesarja ubogati. Sveti Bazili mu je serčno odgovoril: »Ti zdajavic resnice, zakaj si se odpovedal večnimu zveličanju?« Prej si bil deležen božje mize, zdaj si deležen mize hudičove. Prej v družbi svetih si hvalil Boga, zdaj v družbi hudobnih hvališ hudiča. Kaj boš počel, kader te bo Bog sodil? Pegazi mu ni vedil kaj odgovoriti, in je šel svojim prijatlam pravit, kakšna se mu zgodila. Neverni cesar Julijan je kmalo potlej prišel v mesto Anciro, je zvedil vse, in ukazal svetiga Bazilja pred se perpeljati. Sveti Bazili je šel pred cesarja z veselim in serčnim obličjem, in z navadno serčnostjo pred njim pričuje, de nikdar ne odstopi od Jezusa. Na zadnje mu reče: »Jezus je kralj vsih kraljev, on ti bo odvzel cesarstvo, v bolečinah boš umerl, in tvoje truplo ne bo pokopano.« Resnične so bile te besede, ker drugo leto je bil cesar v vojski hudo ranjen, in je umerl deleč od svojiga poglavitniga mesta. Cesar je bil silno razkačen od serčniga govorjenja svetiga Bazilja, in mu je serdito rekel: »Jest bi te bil spustil, pa zdaj zapovem: Vsaki dan bodo sedem koscov mesa od tvojiga telesa odrezali, dokler ne umerješ.« Resnično je to bilo, pa zraven so tudi svetiga Bazilja z razbeljenim železam hudo martrali tako dolgo, de je umerl. Njegova sveta duša se je v miru ločila 28. dan tiga mesca v letu 362. 
Nauk. 
Nekaj od terpljenja Jezusoviga. 
Sveti Bazili je bil v svojih bolečinah podoben Kristusu Odrešeniku, in zato je vesel šel v njegovo kraljestvo. Vsi marterniki so imeli pred očmi vojvoda Jezusa ranjeniga in umorjeniga za vse človeštvo. Jezus jim je serčnost dajal s svojo gnado in iz svojim zgledam, de so voljno in veselo terpeli preganjanje zavolj pravice. Kristjan! kaj in koljko ti terpiš? Zakaj si pa nepoterpežljiv v majhnih nadlogah? kako bi poterpel smertne bolečine, če te že majhne nadloge zmagajo? Premišljuj tedaj z menoj, kar je Jezus terpel, de boš po njegovim izgledu, in po izgledu njegovih marternikov poterpežljiv v vsih nadlogah, de po izgledu spokornikov sovražiš svoje grehe, de po izgledu vsih svetih ljubiš Jezusa čez vse. 
Grešnik! de ozdraviš svoje serce s sovraštvam čez grehe zavolj Jezusa, premišljuj njegovo veliko žalost na vertu Getsemani. Jezus je premišljeval svoje britko terpljenje in tvojo nehvaležnost. Vse hude bolečine, pravi, bom terpel; vso svojo kri bom prelil za duše, vender ene bodo silile v pekel, in vsa moja kri jim bo k večnimu pogubljenju. Vso svojo kri bom do kaplice prelil, terdovratni grešniki bodo mojo kri teptali. Ljubezen sili Jezusa v smert, pa spomin naše grešne nehvaležnosti mu že pred smertjo napravi smertne britkosti, kakor je sam rekel: »Moja duša je žalostna, de mi je umreti.« O grešnik! premisli kervavi pot Jezusovi, in tudi zakaj on kervavi pot poti. Podloži svojo terdovratno dušo, de bo omečena od svete kervi Jezusove, de obžaluje grehe vsaj s solzami, ker jih Jezus obžaluje s kervavimi kapljami. Ako je ljubezen do Jezusa v tvojim sercu, boš tako rekoč smertne britkosti čutil, ker si njega ljubezniviga Gospoda nehvaležno razžalil. Žalost čez grehe je ojster pa usmiljen meč, ktiri sladko rani dušo, jo permora milo žalovati, in in ne pozabi božjiga razžaljenja. Spokorni grešnik posnema Davida, ktiri pričuje od sebe: »Solze so noč in dan moj kruh, ker vsaki dan k meni pravijo: »Kje je tvoj Bog?« Ps. 41, 4. 
Sveti Bazili je bil v svojim britkim terplenji terpijočimu Jezusu podoben. Zgorej je bilo popisano, koljko je ta svetnik terpel, vender je vse hude bolečine voljno preterpel, ker je bolečine Jezusove imel zmirej pred očmi. O grešnik! premisli, kaj in koljko je Jezus terpel, kader so ga neverni služabniki v Pilatovi hiši neusmiljeno razmesarili. Kervi željni soldatje so obdali krotkiga Jezusa, in nečloveško ga raztepli; on pa v svojih hudih bolečinah je bil usmiljeniga serca, in prijaznih oči do njih. Jezus od stebra odvezan in peljan pred ljudstvo, kervave stopinje za seboj puša, de radi hodimo za njim. Uči se od Jezusa svoje telo pokoriti. Če mu preveč pregledaš, in perpušaš po gerdih željah delati, kako posnemaš Jezusa? Sveti Pavel pravi: »Ktiri so Kristusovi, so svoje meso križali.« Gal. 5, 24. Križano telo je boleče, in zato slabim željam prestora ne daje. Nosi bolečine Jezusove v svojim sercu, de te veselje do greha ne premaga, in de po Jezusu živiš. Posnemaj svetiga Pavla, ktiri je enako delal, kakor sam pričuje: »Umiranje Jezusovo na svojim telesu nosim, de tudi življenje Jezusovo v meni očitno postaja.« II. Kor. 4, 10. Sveti Bazili je v svojim velikim terpljenji Boga hvalil, ker tudi Jezus je rad terpel iz ljubezni do njega, in do vsih. Ljubi grešnik! tudi ti voljno nosi svoje križe, in rad hodi za Jezusam, de prideš srečno za njim v nebeško kraljestvo. Glej! Jezus je veselo objel velik križ njemu napravljen od hudih sovražnikov, in je letimu težkimu križu svoje kervave rame rad podložil; ne boš tudi ti nosil voljno zasluženih križov, ktire ti nebeški Oče iz usmiljenja pošilja? Če se križov, nadlog in pokorjenja bojiš, ne prebiva Jezusovi duh v tebi. Hočeš s sladnostjo in veselje nebeške dobrote zaslužiti? Slaba popačena natora hrepeni po dobrotah, pa grenke zdravila so ji potrebne, zakaj pa se jih braniš? Poslušas svetiga Petra: K terpljenju smo poklicani, ker je tudi Jezus za nas terpel, in nam zgled zapustil, de po njegovih stopinjah hodimo. I. Pet. 2, 21. O kristjan! spoznaj svojo zmoto, in prosi: 
Molitev. 
O Jezus! hvaležno spoznam, de si ti ves zaljubljen v nas nevredne stvari, akoravno nismo tvoje ljubezni vredni. Vsi smo grešniki, pa jest sim pervi med vsimi, in zato sim ti veči hvaležnosti dolžan. Res, o Gospod! sam sebe morem obsoditi: premalo sim te do zdaj ljubil in hvalil. Daj mi če dalje bolj spoznovati svojo hudobijo, de se vsaj pred teboj ponižujem in žalujem. Le iz ljubezni do tebe želim svoje grehe sovražiti in opustiti, iz ljubezni do tebe se hočem pokoriti, in stanovitno tebi služiti. Ti nedolžno Jagnje božje si neizrečeno terpel za grešnike, tudi jest bom terpel zavolj tebe, de sad tvojiga svetiga križa ne bo nad menoj zgubljen. Sveti Bazili! ti li bil deležen kelha Jezusoviga, ker si v bolečinah umerl zavolj njega, sprosi mi ljubezen do Jezusa, sovraštvo do greha, duha pokorjenja, poterpežljivost v nadlogah, stanovitnost v dobrim, de pridem v nebeško kraljestvo. Amen. 
XXIII. dan sušca. 
Sveti Viktorijan, in tovarši marterniki in spoznovavci. 
Sveti Viktorijan je bil rojen v mestu Adrumentu v Afriki, in je bil oblastnik v velikim mestu Kartago. On je bil silno bogat, pa bogaboječ kristjan, moder v svojih velicih opravkih, in zvest svojimu kralju. Krivoverni Hunerik je takrat kraljeval v Afriki; v začetku svojiga kraljevanja je bil katoljškim pravičen in usmiljen, pa v letu 484 je začel hudo preganjati verne kristjane. Hunerik je vedil, de je Viktorijan kristjan, in ga je želel k svoji lažnjivi veri nagniti, pa sveti Viktorijan mu je serčno odgovoril: »Jest sim bil v katoljški cerkvi keršen, in hočem v katoljški veri ostati, ne bojim se ne ognja, ne zveri, ne druzih hudih reči.« Ako bi ravno ne bilo nobeniga plačila po smerti, bi ne hotel svojimu stvarniku nezvest biti. Kralj je bil silno razserdjen od te svete serčnosti ukazal ga je hudo martrati, in v velikih bolečinah je rad umerl zavolj Boga. 
Dans je tudi častiti spomin dveh bratov, ktira sta tudi v Afriki za katoljško vero terpela. Od krivovercov sla bila v ječo veržena, in potlej obešena za roke, in na noge so jima navezali kamenja, tako sta visela cel dan. Tudi z razbeljenim železam in drugači sta bila na telesu martrana; ali pa prej so se jih hudobniki naveličali martrati, ko ona terpeti. Potlej sta bila spušena, ker serčnost tih je dajala serčnost vernimu ljudstvu umreti za Jezusa. Desiravno ni sta bila umorjena, sta vender od cerkve postavljena v število marternikov, ker sta bila perpravljena za vero umreti. 
Cerkev tudi obhaja spomin svetiga Liberata zdravnika, in njegove svete žene, ker sta bila serčna spoznovavca katoljške vere pod zgorej imenovanim kraljem Hunerikam. Krivoverci so svetiga Liberata v eno, njegovo sveto ženo v drugo ječo zaperli, de bi eden drugimu serčnosti ne dajala. Hudičovi služabniki so en dan rekli ženi: »Ubogaj kralja, kakor je troj mož ubogal, in boš srečna.« Žena jim odgovori: »Peljite me k njemu.« Peljali so jo k možu, ktiri je bil ravno takrat pred sodnikam. Žena mu ojstro reče: »O ti nesrečen, in gnade božje nevreden! zakaj hočeš zavolj sveta svojo dušo pogubiti?« Sveti Liberat ji odgovori: »Ljuba moja žena! ni res, kar so ti pravili, ker jest sim zmirej stanoviten v veri.« Iz tiga je spoznala lažnjivo govorjenje zapeljivcov, in je bila obveseljena. Kralj je zapovedal obadva izgnati iz dežele, pa od krivovercov sta jima odvzeta bila dva majhna sinova, zato je sveti Liberat zlo žaloval. Žena polna upanja v Boga ga je svarila, rekoč: »Zakaj jokaš? Jezus jima bo dober oče, in bo jima pomagal stanovitnima ostati v veri.« Tako je verna žena tolažila žalost svojo in svojiga moža. 
V neusmiljenim preganjanji krivoverniga kralja Hunerika je tudi veliko terpelo za katoljško vero dvanajst mladenčov. Ti so bili odbrani za petje per božji slusbi v poglavitni cerkvi mesta Kartago. Krivoverci so si perzadevali te fantičke zapeljati, ker se niso vdali, so bili veliko dni zaporedama neusmiljeno tepeni, pa hujši bolečine ki so terpeli, serčneji so postajali, ker vsigamogočnost božja je bila z njimi. Na zadnje so bili spušeni, in vsi pravoverniki so te serčne mladenče v veliki časti imeli. Nauk. 
Ne ustraši se pokore. 
Ti sveti marterniki so bili serčni pričevavci Jezusovi vpričo slepih krivovercov, in so veliko terpeli za katoljško vero. Ljubi grešnik! premisli, kaj in koljko so pravični terpeli, in nikar se ne boj terpljenja, ktiriga si z grehi zaslužil. Sveti marterniki so premagovali hudoj poželenje, neusmiljene oblastnike, smertne bolečine in vse, de bi v obljubljeno kraljestvo prišli: ti moreš tudi premagovati svoje hudo poželenje, zaničevanje hudobnih, in mehkobo svojiga telesa, de v pokorjenji živiš, in v nebesa prideš. Primisli dobro, kaj sveti Pavel od terpljenja svetih govori: »Oni so zasramovanje, tepenje in ječe preterpeli. Bili so kamenovani, žagani, skušani, z mečam morjeni. Živeli so ubožni, v nadlogah in v revšini. Svet jih ni bil vreden, potikali so se po pušavah, po gorah, berlogih in jamah podzemljiskih.« Hebr. 11, 36 — 38. Glej, koliko so pravični terpeli za nebeško kraljestvo! zakaj se ti bojiš terpljenja, pokorjenja, pokore? 
Ne poslušaj sovražnika tvoje duše, ktiri te straši, rekoč: Ne moreš premagovati presilne slabe natore; ne moreš se spokoriti; počakaj in odlašaj do bolj perložniga časa. Hudič te skuša s tem, ker želi tvojo dušo pogubiti. Res, tebi je nemogoče, pa Bogu je vse mogoče; ti si slab, pa gnada božja je močnej od tvoje slabosti. Zaupljivo reci z Davidam: »Z božjo pomočjo bom vse sovražnike premagal.« Ps. 43, 3. Če obupaš, hudo žališ usmiljeniga Boga, in se ne boš spokoril. Če so ravno tvoji grehi veliki, ne obupaj, ker milost božja je veči od tvoje hudobije. Če obupaš, kako boš zamogel moliti, žalovati, dobro delati, se spokoriti? Upaj v božjo milost, pa nevtrudno prosi, premaguj se, in boš milost dosegel. Res, nisi vreden odpušenja, pa ravno zato moreš upati v božjo milost. Poslušaj Jezusa rekočiga: Pridite k meni vsi, ktiri ste obloženi, in jest vas bom poživel. Mat. 11, 28. Pridite k meni grešniki vsi s pravo pokoro, ako tudi ste z velikimi grehi obloženi, ne obupajte, jest vas bom ljubeznivo sprejel, in v svojo prijaznost vzel. Stori tedaj, kar Jezus zapove, in boš večno milost prejel. 
Porečeš: Kako se bom spokoril, ker velikokrat slišim pričevati, de je pokora težka? Res, pokora je težka, grešnik more veliko moliti, se postiti, in terpeti po velikosti grehov; vender nikar se tiga ne ustraši, ker z gnado božjo vse zamoreš. O grešnik! ne boj se pokore, pojdi k modrimu spovedniku; usmiljeno te bo sprejel; če si bolj z grehi obložen, veči usmiljenje bo s teboj imel: le terdno voljo imej greh opustiti. Od začetka ti bo le lahke reči zapovedal, kakor molitev, premišljevanje, in druge enake reči, de hudoba greha spoznavaš, in moč dobivaš: potlej le ti bo zapovedal po tvoji moči težke dela pokore. Le verjemi mi; pokorjenje ni pretežko, ampak sladko zgrevanimu grešniku. Prijetniši ti bodo solze, ko vse dobrote sveta. Ja! v pokorjenji, v žalosti v solzah boš pokoj našel, ker to ti bo upanje dajalo per Bogu najti milost. Zdaj v greh zaljubljen, ne spoznaš znotrajniga miru in veselja; pa kader boš notranje veselje okusil, ti bodo vse grešne sladnosti zoperne: nikdar se ne boš zamogel prečuditi, de si bil prej tako nesrečno oslepljen; žalostno boš djal s svetim Auguštinam: »O Bog večna dobrota! zakaj sim te jest tako pozno spoznal?« Sveti Peter kratko pove veliko: »Gospod je sladak.« I. Pet. 2, 3. 
Res, Bog zapove grešniku dvojo hudo voljo zatajiti; sebe premagovati; sovražnikam odpušati; pred nevarno perložnostjo bežati; krivico popraviti; v molitvi, v samoti, v solzah živeti, pa nikar se tiga ne prestraši. Če si smertno bolan, tudi grenke zdravila jemlješ, in jih drago plačuješ, de zdravje zadobiš. Kaj in koljko težkiga bi ti preterpel, ako bi ti sodnik tisto na mesti zaslužene smerti zapovedal? Zakaj pa se bojiš pokore, ktira ti ubrani v večno smert, in ti odpre nebeško kraljestvo? Koljko terpiš, in preterpiš, de bi bil prijatel mogočniga človeka? Zakaj ne boš terpel, in preterpel, de bi bil večni prijatel nebeškiga kralja? Kaj ti je bolji, tukaj malo časa grešno veseliti se potlej večno terpeti, ali tukaj malo časa v pokori živeti, in potlej se večno veseliti? Če nočeš zdaj opustiti greha in greha perložnosti, lažnjivih prijatlov, krivičniga dobička, in kar ti Bog prepove, boš vender le mogel vse to zapustiti in v večnost iti. Stori tedaj zavolj Gospoda, in zavolj svoje duše, kar boš mogel, morebiti kmalo, od smerti permoran. Zopet ti rečem: Ne boj se pokore, ampak spokori se in boš vesel. Poslušaj ljubeznjiviga Jezusa: »Vsemite moj jarm na-se, in bote pokoj našli svojim dušam, zakaj moj jarm je sladak, in moja butara lahka.« Mat. 11, 29, 30. 
Molitev. 
O Gospod! ti si svet, pravičen in usmiljen. Ti sovražiš greh, in ga štrafuješ, pa tudi iz usmiljenja zapoveš pokoro. Če ostanem v grehu, bom vekomaj zaveržen, če se resnično spokorim, me vzameš v število svojih ljubih otrok, in mi boš dal večno zveličanje; ker resnična pokora, po tvoji dobrotljivi obljubi, zapre pekel in odrpre nebesa. Zapeljan od hudiča in od svojiga hudiga poželenja sim se bal in branil pokore, ako ravno sim vedil, de brez nje ni zveličanja. O jest neumneš! sim se bal in branil v naročje tvoje neskončne milosti iti. Usmiljeni Oče! daj mi po Jezusu Kristusu svetiga Duha, de s polno voljo storim, kar ti zapoveš; spreoberni me, de sebi odmerjem, tebi živim, daj mi veselje do pokorjenja, do solza, do vsiga dobriga. O sveti marterniki in spoznovavci Jezusovi! sprosite mi vsaj nekoljko tiste serčnosti v terpljenji, ktiro ste vi imeli in skazali, de me bo po vašim izgledu veselilo zavolj Jezusa terpeti, in njemu svetlo služiti, de se bom po smerti v vaši družbi vekomaj veselil. Amen. 
XXIV. dan sušca. 
Sveta Katarina švedevska divica. 
Sveta Katarina je bila rojena v švedevski deželi v letu 1320. Nje oče je bil firšt Hulfo, njena mati je bila sveta Brigita. Ta je dala svojo še majhno hčer v klošter, de bi bila obvarovano pred zapeljivim svetam, in se naučila Bogu služiti. Že v majhni starosti je bila modra, sramožljiva in brumna. Kadar je odrasla, jo je oče obljubil v zakon Egardu pobožnimu in bogatimu gospodu. Katarina je želela devica ostati, pa ni hotla žaliti svojiga očeta, dovoljila je v to zavezo iz upanja v mogočnost gnade božje, de bi tudi v zakonu ohranila divištvo. Tisti dan, ki sta bila poročena, je svojimu pobožnimu ženinu tako neizrečeno lepo od divištva govorila, de ga je lahko napravila v nje želje dovoliti. Oba sta pokleknila, Boga iz serca prosila, in obljubilo divištvo ohraniti. De bi zamogla v tim stanovitna ostati, sta potlej v vednim pokorjenji živela: sta dolgo molila, pogostim se postila, velikokrat na golih tleh ležala, ubogim obilno pomagala, in veliko druziga dobriga delala. Težka obljuba je ta, in nobeden ne sme iz nagle gorečnosti, zlasti v zakonu, take obljubi storiti, ker silno redki so ti, de bi toljko zamogli. Vsaki naj terdno obljubi s pomočjo gnade božje po vsih zapovedih živeti, pa ne sme naglo kaj posebniga nezapovedeniga terdno obljubiti brez dolge skušnje, in brez sveta svojiga navadniga modriga spovednika. 
Sveta Katarina je bila scer silno vesela per svojim pobožnim možu, ker sta eden drugimu serčnost dajala Bogu služiti; pa od druzih je mogla veliko terpeti. Nje ponižno, samotno in sveto življenje je bilo slabim ljudem zoperno, kakor je vselej navada na svetu: zaničevali so jo zasramljivo, in govorili zoper njo; pa ona je zaničevala zaničevanje slabih, ni jih poslušala, in ni odstopila od dobriga. Bila je, ako ravno s slabim mesam obdana, v čistosti in v vsim dobrim stanovitna, ker je vsaki dan premišljevala britko terpljenje Jezusovo. V tim premišljevanji je v ljubezni rasla, obilno jokala čez svoje slabosti, in moč dobivalo natanko po vsih zapovedih in po evangeljskih svetih živeti. Po smerti svojiga brumniga moža Egarda, je šla v klošter, in je ondi v pokoji Bogu služila. Nje čista duša se je ločila od sveta v letu 1381. Bog je veliko čudežov po nji delal. 
Nauk. 
Od premišljevanja Jezusoviga terpljenja. 
Sveta Katarina je bila vneta v ljubezni do Boga, in je bila rodovitna vsiga dobriga, ker je vsaki dan premišljevala terpljenje Jezusovo. Kristjan! delaj tudi ti tako, in boš tudi rodoviten v vsih zapovedanih dobrih delih. Veš, de zgolj ljubezen do vsiga človeštva je napravila Jezusa na križ. Res! on je umerl za vse, de bi vsi rešeni bili od večne smerti. Bodi tedaj hvaležen neizrečeni ljubezni Jezusovi, in nikdar ne pozabi njegove velike milosti. Kdo umerje za svoje prijatle? Jezus je umerl za svoje sovražnike, de bi bili vekomaj zveličani; veči ljubezni ne more biti od te. Dober otrok ne more pozabiti svojih ljubih starišov: prijatel ne pozabi dobriga prijatla, ako ravno zdavnaj mertviga, tudi ti nikdar ne pozabi ljubeznjiviga Jezusa. Premišljevanje terpljenja Jezusoviga je zdravilo vsih tvojih slabost. Njegov kervavi pot na vertu te uči iz serca sovražiti in obžalovati svoje grehe. Njegovo zasramovanje te uči serčno zaničevanje hudobnih, ktiri te hočejo od dobriga odvračati. Grenka pijača njemu podano te uči nezmere v jedi in pijači se varovati. Ki so ga z razterganim plajšam oblekli, te uči ponižne in sramožljive noše biti. Njegovo usmiljenje do sovražnikov te uči vsim sovražnikam iz serca odpušati. Njegove velike bolečine ti oznanujejo pokorjenje svojiga nepokorniga života. Z eno besedo, vse terpljenje Jezusovo je polno dobrih, svetih in potrebnih naukov, in blagor tebi če Jezusovo terpljenje skerbno pogostim premišljuješ. 
Premišljevanje terpljenja Jezusoviga ti bo pomagalo premagovati nečisto poželjenje. Sveti Auguštin pričuje od sebe: »Kader me nečisto poželjenje šuša, berž perbejžim v kervave rane Jezusove, in moj sovražnik je premagan.« Tudi ti tako stori, kader kolj si skušan čez zapoved. Kader si skušan, pozabi sebe in svoje slabosti, de premišijuješ Jezusa ranjeniga, kervaviga, križaniga; ravno tako ga vživo premišljuj, ko bi bil pred njegovim kervavim križam: pomudi se v tim premišljevanji, in ne odstopi, dokler ne dosežeš miru; potlej ga zahvali, ki ti je dal premagati zapeljiviga sovražnika. To ponavljaj, kaderholj sovražnik ponavlja skušnjave zoper zapovedi. 
Premišljevanje terpljenja Jezusoviga ti je potrebno, de okrotiš svojo hudobno jezo. Jezusu so veliko hudiga očitali; hudo so ga zaničevali, očitno gajžlali, zasramljivo peljali skozi poglavitno mesto Jeruzalem k smerti s križam obloženiga, med hudodelnike so ga postavili, in tudi v smertnih bolečinah ga zaničevali: vse je preterpel, vsim odpustil, in tudi sanje prosil. Glej kralja nebes in zemlje zaničevaniga od hudobnih, pa tudi glej ga dobrotljiviga in usmiljeniga. Ti enako delaj. Jezus Sin božji preterpi vse hudo zavolj tebe: zakaj bi ti vsiga hudiga ne preterpel zavolj njega? Jezus je narpravičniši, ti pa si grešnik; on veliko terpi, ti malo terpiš; kako boš svojo nepoterpežljivost, jezo, ali sovraštvo zgovarjal? 
Premišljevanje terpljenja Jezusoviga ti lahko ubrani pohujšati se nad drugimi. Če vidiš bogatine, ne poželi njih sreče, ampak premisli Jezusa uboziga in zapušeniga na križi. Če vidiš dobre v nadlogah, ne sodi slabo, ne njih, ne previdnosti božje: glej Jezusa vojvoda vsih pravičnih v smertnih britkostih. Če dobro delaš, in slabo prejemaš; premisli Jezusa umorjeniga zavolj pravice, Če vidiš neumneže v grešnih dobrotah in v veselji, ne odstopi od ozke poti križa Jezusoviga. Tako v vsem delaj, in boš prejel obilno povernjenje. Premišljevanje terpljenja Jezusoviga le uči sebe pokoriti. Premišljuj Jezusa ranjeniga, razmesarjeniga, mertviga na križi, de spoznaš hudobo svojih grehov, in de jih nad seboj pokoriš. Nebo, zemlja in vse je obžalovalo Jezusovo smert; obžaluj jo tudi ti, ker Jezus je umerl zavolj tvojih in vsiga sveta grehov. Spoznaj hudobo svojih grehov, de si v sercu zlo žalosten; jokaj per križi Jezusovim; živi v solzah in v pokorjenji; bodi potlej stanoviten v dobrim, de Jezusa vnovič ne križaš v svojim sercu. 
Premišljevanje terpljenja Jezusoviga more v tebi vžgati veliko ljubezen. Jezus je ljubezen, in zgolj ljubezen ga je napravila na križ. Ne močni sovražniki, ne sila hudobnih, ne krivični oblastniki so permorali Jezusa umreti, ampak le ljubezen do grešnikov. Ljubi tedaj Jezusa čez vse. Je tebi preveč živeti po volji Jezusovi, ker je on umerl iz ljubezni do tebe? Prijatle ljubiti je sladko; zakaj pa ne ljubiš narboljiga prijatla Jezusa? Vem, rad bi ga ljubil, ako bi ti poželenje do greha ne branilo; pa kahšna je tvoja hvaležnost, če je brez moči? Bodi velikokrat s svojim duham pred kervavim križam umirajočiga Jezusa v družbi žalostno Marije njegove matere, in premišljuj smertne bolečine Jezusove, de se v tebi ljubezen do njega vnema. Kader si skušan, de bi storil čez zapovedi, berž odverni svojo voljo od hudiga zavolj Jezusa, ravno tako, ko bi on tebi rekel: Ljubi moj otrok! zderži se od tiga iz ljubezni do mene. V vsih skušnjavah delaj tako, ta ljubeznjiva misel ti bo presunila serce, in nobena zapeljivost te ne bo odvernila od Jezusa. 
Molitev. 
O Jezus! nobeniga dobriga zasluženja nisi ti našel nad menoj, vender si hotel za-me umreti. Večne smerti sim bil vreden, večno zveličanje si mi ti zaslužil. Od kod ta velika milost? Iz zgoli ljubezni tvoje. Ljubi moj Gospod! ti si bil sovražen, zaničevan, preganjan, krivo obdolžen, gajžlan, križan iz ljubezni do mene; kaj sim pa jest delal, ali terpel iz ljubezni do tebe? O jest nehvaležni človek, in nevredni kristjan! Res, nevredno nosim tvoje presveto ime, ker ne ljubim tebe, in ne živim po tebi: ali posihmal bom tvojo nezasluženo veliko ljubezen, in tvoje britke bolečine v svojim sercu vedno nosil, de ti bom hvaležen, de greh sovražim, in v tvoji službi ostanem stanoviten. O sveta Katarina! ti si bila polna ljubezni do Jezusa; sprosi mi od njega dar prave ljubezni, de tukaj hvalim Jezusa, de mu zvesto služim, in de postanem deležen zasluženja njegove grenke smerti. Amen. XXV. dan sušca. 
Učlovečenje Sinu božjiga — Oznanjenje divice matere Marije. 
Bog je iz sosebne milosti bil obljubil Odrešenika berž po grehu pervih starišov, to usmiljeno obljubo so preroki v Gospodovim imenu ponavljali: patriarhi in pravični so ga verno čakali, pa še le štiri tavžent let potlej je bila storjena obljuba dopolnjena. Angel Gabrijel je bil že zdavnaj prej od Boga poslan preroku Danielu razodet čas prihoda obljubljeniga Odrešenika; ravno ta angel je bil poslan duhovnimu Zahariju oznanit rojstvo Janezovo; šest mescov potlej je bil poslan v majhno mesto Nazaret k divici Mariji rodu Juda, rodovine Davida. Ona je bila uboga, in ponižna komaj bližnim sosedam znana, pa bogata per Bogu. V nje majhno revno hišico angel gre, samo najde, in ji reče: Češena si Marija! gnade si polna, Gospod je s teboj, žegnana si med ženami. Ponižna in sramožljiva divica Marija se prestraši nad tim govorjenjam, in skerbno premišljuje zaslišane besede. Angel ji prijazno reče: Ne boj se Marija! ti si gnado našla per Bogu, ti boš spočela v svojim telesu, in rodila Sinu, tiga Jezus imenuj. Ta bo velik, in Sin Narvikšiga; Gospod bo njemu dal sedeš njegoviga očeta Davida; on bo kraljeval v hiši Jakopa na vekomaj, in njegoviga kraljestva ne bo konec. Marija zvesto posluša angela, pa zavolj njegovih sosebnih obljub se ne prehiti, ona ponižna in modra divica vpraša: »Kako se bo to zgodilo, ker jest moža ne spoznam? Angel božji! jest sim in hočem ostati divica, kako bom mati? povej mi.« Angel ji odgovori: »Sveti Duh bo v tebe prišel, in moč Narvikšiga te bo obsenčila. Glej! Elizabeta tvoja teta, akoravno do zdaj nerodovitna, je pred šestmi mesci spočela sinu, zakaj Bogu je vse mogoče.« Marija je spoznala božjo voljo, in se je vdala Bogu, rekoč: »Dekla sim Gospodova, zgodi se mi po tvoji besedi.« Berž, ko je Marija te besede izrekla, je Sin božji v njenim čistim telesu človek podal. Od stvarjenja sveta ni bilo, in do konca sveta ne bo take velike velele pergodbe. Zato je dolžnost nekoliko spoznati veliko milost božjo, in posebno svetost Marije. 
Nauk. 
Iz tiga praznika. 
Včlovečenje Sinu božjiga je velika skrivnost. Nikdar ni mogoče zapopasti tiga, Bog Sin je človek postal. Čudno združenje božje natore s človeško preseže vse naše misli. S svetlobo razodete vere si perzadevajmo nekoljko spoznati to visoko skrivnost, de Boga iz serca vselej hvalimo. 
Božja milost je pervi uržah včlovečenja Sinu božjiga. Bog je neizrečeno dober, zgolj dobrota ga je, in vse stvari nam oznanujejo njegovo dobrotljivo voljo, vender njegovo milost nam narbolj oznanuje včlovečenje Sinu božjiga. Naša nevrednost še več povikšuje milost božjo, ker je Sin božji človek postal, ne za pravične, ampak za grešnike. »Bog nas je, ne iz del pravice, ktire smo mi storili, ampak po svojim usmiljenji zveličal.« Tit. 5, 5. Sveta Elizabeta, kader je bila obiskana od Marije, je zavpila: »Od kod je to meni, de mati mojiga Gospoda k meni pride?« Že bolj se moremo mi čuditi, in veselo zavpiti: Od kod nam je to, de Sin božji k nam pride? Ne moremo drugač misliti: Milost božja ga je nam dala. 
Včlovečenje Sinu božjiga nam razodeva modrost božjo. Bog postane človek brez vse škode svoje neizrečene visokosti. Bog je majhno dete, vender vsigamogočen. Bog vzame na-se naše ostudne grehe, vender je narsveteji. Bog Sin je porok za naše grehe, desiravno on neizrečeno sovraži greh. Božja modrost tudi je razodeta, ako premislimo, de Sin božji je hotel v slabosti človeške natore premagati hudiča, ktiri je vso človeško natoro v pervih stariših spridil. Sin božji dokonča zveličanje na lesu, ker na lesu je pogubljenje začetik imelo. Sin božji premaga hudiča, in vse sovražnike, kadar se on vsim sovražnikam podverže. K temu je Sin božji človek postal, in ravno to razodeva veliko modrost božjo. 
Včlovečenje Sina božjiga nam razodeva pravico božjo. Pervi greh je zlo razžalil Boga, in je vsim zaslužil večno pogubljenje. Ta greh je bil izvirek vsih drugih grehov. Vsi smo bili sovražniki božji; vsi otroci jeze in moštovanja. Bili smo veliki dolžniki božje pravice, pa smo bili nepremožni božji pravici zadostiti, vsi bi bili pogubljeni. Kaj je Bog storil? Oče nebeški nam je dal svojiga ljubiga Sinu, de bi v človeški natori prelil za naše velike dolge svojo nedolžno kri, in z njo zadostil razžaleni božji pravici. Glej tedaj, koljko je bil Bog razžaljen od greha, de ga je sam Sin božji sam ogel zbrisati! 
Učlovečenje Sinu božjiga razodeva hudobo greha, ktiri se narbolj ustavlja božji svetosti. Greh je neizrečeno hudo, narbolj zaničuje neizrečeno svetost božjo. Mi nevedni in sprideni otroci nismo spoznali hudobe greha, in nismo spoznali svetosti božje, zato je Bog in človek postal, de nas je učil, in potlej umerl na križi, kar narbolj pričuje od hudobe greha. Vse to nas uči in zapove hvaležnost. Vedna hvala bodi Bogu, ktiri nam je brez vsiga zasluženja dal odrešenika. Zdaj premislimo veliko svetost Marije. 
Božja obljuba Odrešenika poslati se je spolnila nad divico Marijo, ker ona je bila sveteji od vsih. Bog jo je s svojo gnado napolnil, kakor je govoril po svojim angelu. Marija, po božjim sklepu zaročena s svetim, Jožefam, je stanovala na galilejskim v majhnim mestu Nazaret. Ona je bila uboga in svetu neznana, pa vsa sveta in bogata per Bogu. Ona je skerbela le Bogu dopasti, pa sama ni vedila, koljko mu dopade, ker je bila vsa ponižna. Verno je čakala Odrešenika, in zdihovala po njem; sosebno je bila vesela, ker je že čas prišel njegoviga prihoda. Ona je v svoji revni hišici blezo ravno premišljevala to usmiljeno božjo obljubo, kader je angel Gabrijel k nji prišel. Marija je ob tej perložnosti razodela vso lepoto tvoje bogaboječe duše. 
Modrost Marije je bila razodeta ob prihodu angela Gabrijela. Angel od Boga poslan jo je prijazno pozdravil, in ji obljubil mogočniga Sinu, pa Marija ni naglo v to dovolila, temuč je hotla zvediti, kako se bo to zgodilo. Ona ni bila maloverna Bogu ko Zaharija, ampak je iz razsvetljene modrosti varna in skerbna le potlej se je podvergla, kader je vse premislila, kako de bo mati postala. Tudi ti bodi moder, in premisli, preden kaj posebniga skleneš, ali delaš. Modrost ti je zlo potrebna, de se prenaglo ne zavežeš, de se varuješ perliznjencov in vse zapeljivosti zoper svojo dušo. Sirah pravi: »Modro serce se bo greha varovalo, in pravice dela mu pojdejo po sreči.« Sir. 3, 32. 
Čistost Marije je bila razodeta. Čisti duh v človekovi podobi naglo pride k Mariji, jo prijazno pozdravi, in ji obljubi rodovitnost, pa ona se nad njim, in njegovim govorjenjam prestraši. Marija je vidila nad angelam znamnja božje časti in svetosti, vender se je prestrašila, in ni dovolila v njegovo govorjenje, dokler ni zaslišala: »Sveti Duh bo v tebe prišel, in moč Vsigamogočniga te bo obsenčila.« Marija vsa sveta se angela prestraši; še bolj se ti boj slabih, ker si slab. Marije varnost obsodi tvojo predersnost, iz ktire se ne bojiš nevarnosti greha, jo clo ljubiš in išeš. Zakaj se ne bojiš hudobnih zalezovavcov? Zakaj si rad v njih nevarni družbi? zakaj verjameš njih lažnjivimu govorjenju? Ti niso angelji od Boga poslani, ampak služabniki poslani od nečistiga hudiča. O ljubi moj! ljuba moja! posnemaj Marijo, de dopadeš Bogu. 
Ponižnost Marije je bila razodeta. Že perve besede angelja so bile velika resnična hvala. Viših angeljov eden Gabrijel imenovan, je rekel Mariji: »Češena si Marija!« Nikolj ni angel tako prijazno človeka ogovoril, kakor je Gabrijel Marijo. Zraven perstavi: »Gnade si ti polna, Gospod je s teboj. Angel pričuje ne le, de Marija je v gnadi per Bogu, ampak de ona je polna njegove gnade, in de Bog ima posebno dopadajenje nad njo.« Potlej ji obljubi rodovitnost z močjo svetiga Duha, de bo divica in mati; mati prečudna, in divica brez madeža. Marija spozna, de je zvoljena mati obljubljenega Odrešenika, ktiriga pravični čakajo; de bo visoko povikšana čez vse ljudi, in nebeške duhove; de jo bodo vsi rodovi srečno imenovali: ve, de angel resnico govori, vender komaj mu verjame iz velike ponižnosti, in ponižno pravi: »Dekla sim Gospodova, naj se mi zgodi po tvoji besedi.« O prečudna ponižnost Marije! velika svetost in globoka ponižnost je Bogu narprijetniši, zato je Marija dopadla Bogu. Res, nič bolji ne more biti, ko svetost brez madeža, in ponižnost brez hinavšine. O kristjan! spoznaj svojo slepoto. Ti se povikšuješ, desiravno si poln slabost; verjameš perlizovavcam, ako ravno lažnjivo govore, hvala lažnikov ti dopade, čelih vest ti drugač pričuje. Kako posnemaš Marijo? Veliko naukov bi ti lahko dal od ponižnosti, pa le dobro premišljuj ponižnost Marije, in obilno naukov boš imel. 
Molitev. 
Oče nebeški! od kod je ta sosebna dobrota, de meni, in vsimu svetu pošlješ svojiga edinorojeniga Sinu? To je, ne zavolj mojiga, ali druzih zasluženja, ampak iz tvoje neskončne nezaslužene milosti. Terdno verujem, vender se mi prečudno zdi, de Stvarnik za stvar, Gospod za služabnika, Bog za človeka človek postane, de bi mene, in vse od večne smerti odrešil. Te velike dobrotljive skrivnosti vnemajo moje serce, in hvalo pojem tebi usmiljenimu Bogu! O prečista divica, in prečudna mati Marija! prosi Boga za vse človeštvo, de vsi spoznamo in hvalimo veliko milost božjo nad teboj, in nad nami. Ti si od vsigamogočniga Boga povikšana, po tebi smo od njega prejeli Odrešenika, s svojimi mogočnimi prošnjami sprosi nam gnado prečudniga včlovečenja in terpljenja tvojiga ljubiga Sina deležni biti, zdaj in vekomaj. Amen. 
XXVI. dan sušca. 
Ss. Kastul, in tovarši marterniki. 
Sveti Kastul je bil mogočen per nevernim cesarju Dioklecjanu, in je stanoval v njegovi hiši. On je bil bogaboječ kristjan ves vnet za katoljško vero, s svojo perljudno učenostjo je veliko nevernikov spreobernil. Bog mu je moč dal čudeže; delati. Kader je cesar Dioklecjan začel verne preganjati, je sveti Kastul veliko vernikov k sebi vzel, in tudi papeža svetiga Kaja. Neverniki so scer vse hiše, in vse kota skerbno preiskavali, vender niso šli k svetimu Kastulu, ker niso verjeli, de bi bil on kristjan, ali kristjane per sebi skrite imel v cesarjevi hiši. Sveti Kastul in tovarši so vedili, de dolgo časa ne bodo skriti ostali; zavolj tiga so se skerbno perpravljali k smerti s posti, z molitvami, s solzami, z drugimi dobrimi delmi, in vedno prosili Boga jim dobrotljivo dodeliti gnado serčne stanovitnosti. Med njimi je bil en slab krikjan, ktiri je malo keršanstva nad seboj imel, drugi so ga učili in svarili, pa se ni hotel poboljšati, in zraven iz nevolje je šel k oblastniku zatožit svoje svete brate. Oblastnik je berž to povedal cesarju Dioklecjanu. Cesar je bil grozno razžaljen, de so se prederznili kristjani v njegovi hiši skriti biti, poslal je svoje soldate po nje, in ukazal vse v hudo ječo zapreti. Čez ene dni jih je ukazal perpeljati pred sodbo, in ker so stanovitni ostali v veri, je zapovedal vse pomoriti, zunaj svetiga Kastula. Tiga je perhranil de bi ga bolj neusmiljeno martral, ker ga je štel podpihovavca druzih. Več dni zaporedama so ga neusmiljeno martrali, in potlej ga živiga pokopali. Nauk. 
Odveza ni dobra brez poboljšanja. 
Sveti Kastul in drugi kristjani njegovi tovarši so bili bogaboječi, kakor njih stanovitnost v veri pod neuzmiljenim nevernim cesarjem zadosti pričuje; vender so se skerbniši perpravljali k smerti, kadar so bili v veči nevarnosti. Tudi ti, o kristjan! bodi zmirej bogaboječ, in zmirej perpravljen srečno umreti, ker ne veš ne dneva, ne ure. Perpravljaj se skerbniši, kadar ti telesna slabost napoveduje bližnjo smert. Ako posvetno, slabo, krivično, hudobno živiš, boš težko srečno umerl. Sveto pismo priča: »Smert grešnikov je strašna.« Ps. 33, 22. Porečeš: Če večkrat grešim, se spovedujem, in z odvezo so vsi moji grehi odpušeni, kaj bom tedaj skerbel? Ljubi moj! nikar ne verjemi, de so ti grehi odpušeni na spovedi, ako poboljšanja ni. Dobro premisli če so tvoje spovedi dobre, ali slabe. Ker je zdaj čas velikonočne spovedi, ti hočem ene potrebne nauke dati, de se zdaj in potlej skerbno perpravljaš k spovedi: tudi, de ložej spoznaš vrednost ali nevrednost svojih spoved. 
Ljubi moj grešnik! premisli kako si živel in kako živiš; koljko si perzadevaš svoje življenje poboljšati; če ti nemogočnost, uboštvo, zasramovanje pred svetam, ali ljubezen do Boga ubrani grešno živeti. Poboljšanje pričuje, de je tvoje upanje v opravljene spovedi dobro; če ni poboljšanja, je nemogoče odpušanje grehov. Modri Sirah pravi: »Od hudobije odstopiti je Gospodu dopadljivo, in od greha odstopiti je prošnja za odpušenje grehov.« Sir. 35, 5. Spoved je scer zapovedana, pa ni le spoved zapovedana, temuč tudi resnično poboljšanje zavolj Boga, in to je narpotrebniši. Zopet pravi modri: »Spreoberni se h Gospodu in zapusti svoje grehe.« Sirah 17, 21. Če ne zapustiš svojih grehov, se ne moreš spreoberniti h Gospodu, in od njega ne moreš zadobiti odpušenja, če se tudi svojih grehov spoveš. 
Sama spoved ne stori dobre pokore, ampak pokora stori dobre spovedi. Ne bodi eden tistih, ktiri so popolnama brez skerbi, de so se le spovedali. Če se spoveduješ, pa ostaneš pijanic, nečistnik, krivičnik, ali druge hude navade ne opustiš, kako zamorejo biti tvoji grehi na spovedi odpušeni? Poplačaš svoje dolge, ker vse svoje dolge poveš? Je bolnik ozdravljen, ako zdravniku razodene svojo bolezen? Svoje dolge poplačaš, če daš bližnjimu v vrednosti, koljkor si dolžan. Se ozdraviš, ako bolezen odpraviš, in svoje dela po navadi opravljaš. Ako bi se bolnik hvalil: Zdaj sim zdrav, pa bi ne mogel iz postilje, bi mu verjel? Zakaj pa sebi verjameš, de si zdrav na duši, ako ravno si še hudo bolan? Sveti Matevž pričuje: »Judje so bili kerševani od Janeza v Jordanu, ker so se obtoževali svojih grehov.« Mat. 3, 5. 6. Prav tim, ktiri so se očitno obtožili svojih grehov, in so bili keršeni, je sveti Janez ojstro rekel: »Vi, gadja zalega, kdo vam je pokazal božji jezi ubežati? Delajte tedaj vreden sad pokore.« Luk. 3, 7, 8. Kakor so se ti ponižali na oko pred Janezam, in so se obtožili svojih grehov brez sadu pokore, tako delajo nektiri kristjanje pred spovednikam, in so ravno tistiga ojstriga svarjenja vredni. 
Delaj vreden sad pokore, in le tako upaš pravično, de so tvoje spovedi dobre. Če svojiga telesa ne pokoriš, ako ravno si zavolj njega, ali z njim smertno grešil; če storjene krivice nočeš popraviti; če svojiga bližnjiga sovražiš, in mu nočeš odpustiti; če si len v službi božji, in ti ni mar; če ne premaguješ svojiga jezika, s ktirim zdražbe napravljaš, in nesramno govoriš; če nočeš slabih perložnost opustiti, kdo ti more verjeti, de si spokorjen in poboljšan, ali de si na spovedi vredno odvezan? Modri tako govori: »Ktiri bo svoje grehe spoznal in zapustil, bo zadobil usmiljenje.« Prip. 28, 13. Sveti Gregor, in vsi Očaki z njim pravijo: Kaj pomaga spovedati se brez spreobernjenja? Kdor noče grehov opustiti, ne ljubi Boga, ne žaluje zadosti in je neperpraven zadobiti milost. Varuj se zapeljati svoje duše. Če si tudi slab, vender čutiš nekaj moči svete vere, vest te peče, išeš miru, in ga najti želiš z odvezo svojih grehov: to je potrebno, pa premisli, kako se perpravljaš odvezo, ali odpušenje grehov zadobiti. De te nekaj skerbi, de ene dni ne hodiš v svojo navadno hudo perložnost, de se varuješ narostudniših grehov nekaj dni; de nekaj več moliš, je dobro, pa premalo, ker poboljšanje more biti terdno, stanovitno v vsem iz ljubezni do Boga. Tvoja žalost, ali sovraštvo čez grehe more biti v tebi veliko, čeznatorno, de ti serčno delavno voljo daje, vse storiti, kar ti Bog zapove, in vse opustiti, kar ti on prepove. Morebiti ni per tebi nobeniga znamnja in nobeniga začetka praviga spreobernjenja, vender se zanašaš na opravljene spovedi, in živiš brez skerbi. Morebiti si brez vse brumnosti, zaničevavic dobrih in dobriga, se hvaljš s svojimi grehi, si skoraj brez vere, le zavolj ljudi greš k spovedi o velikonoči, in le zavolj pričjočih želiš, k svetimu obhajilu. Glej, koljko si slep zoper svojo dušo. Kaj ti zamorejo take spovedi pomagati? Prav govori sveti Ciprijan: Odvezo si prejel, pa si škodljivo usmiljenje zadobil. Če resničnim naukam nočeš verjeti, boš verjel ob pervi bolezni. 
Molitev. 
O dobrotljivi Oče nebeški! ti si po svojim Sinu Jezusu ponovil zapoved pokore, in grešnike podvergel spovednikam, de bi odpušenje zadobili svojih grehov, pa jest sim ta potrebni perpomočik iz lenobe, iz ljubezni do greha zaničeval. Morebiti sim velikokrat z odvezo bolj zavezan bil; lažnjivi mir sim dosegel, ker per meni ni bilo praviga spreobernjenja, praviga sovraštva čez grehe. Spoznam, de sim le odveze iskal, to mi je bilo zadosti, ker sim bil slep, in iz slepote sim mislil, de so mi vsi grehi odpušeni, če sim le odvezo prejel. Želim, o Gospod! zdaj spoznati svoje zmote, in iz serca jih želim popraviti, preden me boš pravično sodil, de me po mojih delih ne obsodiš. Daj mi svojo mogočno gnado de spoznam, in se spokorim. Svoje življenje hočem s pomočjo tvoje gnade po zapovedih tvojiga Sinu poravnati, svoje grehe iz ljubezni do tebe sovražiti in opustiti, de z žalostno in odkrito spovedjo zadobim odvezo in odpušenje vsih svojih grehov. Amen. XXVII. dan sušca. 
Sveti Irenej škof, marternik. 
Sveti Irenej je bil rojen od nevernih starišov v mestu Sirmiji na ogerskim, pa je bil razsvetljen s sveto vero Jezusovo še v majhni starosti; zato veliko milost je bil zmirej Bogu hvaležen, in mu zvesto služil. Njegovo življenje je bilo sveto per Bogu, in per ljudeh, zavolj tiga so ga verni zvolili za škofa, dokler je še mlad bil. V letu 304 je bila v mestu Sirmiji oznanjena krivična zapoved nevernih cesarjov Dioklecjana in Maksimilijana, de vsaki more ali moliti bogove, ali umreti. Probo oblastnik je ukazal narprej škofe in duhovne v ječo pometati de bi verni brez pastirjov ostali in opešali. Tudi svetiga škofa Ireneja so zvezali, in ga peljali pred sodnika. Probo mu reče: »Moli naše bogove.« Sveti Irenej mu odgovori: »Kdor moli bogove, bo končan. Oblastnik ga je dolgo nagovarjal v to, pa on je bil čedalje serčneji.« Oblastnik ga ukaže svojim služabnikam po vsim telesu neusmiljeno raztergati: in kader je bil svetnik ves v kervi, so pertekli njegovi stariši, žena in otroci, vse je jokalo pred njim, vse ga je prosilo ubogati; pa nič jim ni odgovoril. Njegovi majhni otroci so objemavali njegove noge, in jokali per njem, pa stanoviten je ostal. Oblastnik Probo ga le nagovarja ubogali, in per življenji ostati, sosebno iz ljubezni do svojih majhnih otrok; pa sveti Irenej mu je serčno odgovoril: Ohraniti hočem svojo dušo, in skerbim za njo, de bo vekomaj srečna. Oblastnik ga je ukazal v ječo vreči, kjer je bil dolgo časa v velicih težavah. 
Oblastnik Probo je svetiga Ireneja dolgo ječil, de bi se naveličal terpeti, in raji ubogal; pa ni bilo tako, temuč serčno je djal: »Delaj kar hočeš z menoj, in nikolj ne boš perčakal, de bi jest storil, kar želiš.« Probo serdit ukaže, svetiga Ireneja hudo martrati, in zraven ga nagovarja ubogati, rekoč: Reši se od smerti! pokoršino. Sveti Irenej mu odgovori: »Rešim se od sinerti, ako te ne poslušam, ker tako bom dosegel večno življenje.« Sodnik ga obsodi, rekoč: »Ukažem nepokorniga lreneja v vodo vreči.« Ta se nad to sodbo začudi, in mu pravi: »Ker si bil silno serdit, sim zaupljivo čakal iz tvojih ust hujiga obsojenja. Prosim te zlo neusmiljeno me umoriti, de boš spoznal, kako radi mi kristjanje terpimo za vero iz ljubezni do Boga.« Oblastnik je bil zlo razžaljen s tem govorjenjem; ukazal ga je hudo razmesariti, z mečam umoriti, in v vodo njegovo truplo vreči. Sveti Irenej blizo smerti je vesel molil tako: »Gospod Jezus Kristus! zahvalim te, de si mi dal poterpežljivost v vsih bolečinah, naj se mi odpro nebesa, de jest, 
tvoj hlapec Irenej, za tvojo sveto vero umorjen, pridem v tvojo večno čast.« Ko je bil odmolil, so ga umorili, in v Savo vergli. 
Nauk. 
Večnost premišljuj. 
Sveti Irenej je bil vesel hudih bolečin, in je želel veliko več terpeti, de bi zaslužil veselo večnost. Vsi svetniki, zlasti sveti marterniki so bili stanovitni v božji službi; raji so vse bolečine terpeli, ko od Boga odstopili, ker so imeli svoje verno oko v večnosti. Sveti Irenej je bil mlad; stariši, žena in otroci njegovi so jokali per njem, in ga jokaje prosili ubogati neverniga sodnika, pa nobeniga ni poslušal; stanoviten je ostal, življenje je dal, de bi večno veselo življenje dosegel. Stanoviten je bil v hudih bolečinah, ker je terdno veroval, de terpljenje zdajno, ako tudi veliko, je majhino memo prihodne nebeške časti, v ktiro pojdejo zvesti božji služabniki. Riml. 8, 18. 
Kristjan moj! premišljuj večnost, in boš lahko služil Bogu, če pozabiš večnost, boš oslabil v dobrim, greh ti bo gospodoval, in vekomaj boš nesrečen. Človek je ves slab, ako ne premišljuje večnosti. Brez tiga strahu je, ko so majhni učenci brez učenikove pričjočnosti; namreč, nepokojni in slabi. Ravno take so naše misli, besede in dela brez premišljevanja večnosti. Kdor premišljuje večnost, živi v božjim strahu, in se ima pod pokoršino vsih zapoved. To pričuje, de je tebi, in vsim premišljevanje večnosti potrebno. Sato pravi Modri: »Per vsih svojih delih se spomni poslednjih reči, in nikdar ne boš grešil.« Sirah 7, 40. Akoravno si po natori slab, vender te skušnjave ne bodo premogle, ker te bo premišljevanje neskončne večnosti napolnilo s straham, strah te bo perganjal iz serca Boga prositi; gnada božja in tvoj prid te bota obvarovala pred greham in pogubljenjam. Veš, de človek od žene rojen malo časa na zemlji živi, in kmalo pojde v neskončno večnost, od koder nazaj nikdar ne pride. Dobri in slabi bodo večno živeli; pa dobri bodo večno živeli v nebesih, slabi bodo večno živeli v peklu. Po zdajnim dobrim, ali slabim življenji bo prihodno večno življenje: ali večno življenje neizrečeno dobro, ali večno življenje neizrečeno hudo. Premišljuj to pogostim. 
Več ljudi bo pogubljenih ko zveličanih. Sam Kristus pričuje: »Veliko jih je poklicanih, malo pa zvoljenih.« Mat. 20, 16. Tudi: »Vozke so vrata, in tesna je pot k zveličanju, in malo jih je, ktiri jo najdejo.« Mat. 7, 14. Ako bi bil Jezus rekel: Žiroka je pot k zveličanju, veliko je zvoljenih, in malo jih bo pogubljenih, bi vender ti ne smel brez strahu živeti, ker bi vender zamogel v številu zaverženih biti, koljkanj pa se moreš bati, ker bo malo zveličanih, veliko zaverženih? Sveti Bernard od sebe tako govori: »Vse kosti trepetajo v meni zavolj prihodne večnosti.« Tudi drugi sveti so v enaki skerbi živeli; zakaj pa ti grešnik neskerbno živiš? Mladenč, deklica! premišljuj večnost, de ložej nedolžno živiš. Tudi starim je to potrebno, pa telesna slabost že sama od sebe napeljuje stare v premišljevanje neskončne večnosti; moč života pak mladost odvračuje od tiga potrebniga premišljevanja, desiravno je mladimu še potrebniši. Premisli dobro, de mlade leta hitro teko, mladost hitro zgine, ko rožica ob vročini, tovarši te bodo zapustili, in nobeden ti ne bo mogel pomagati, če zdaj Bogu ne služiš. Kaj ti bo grešno veselje, napuh, lepota, bogastvo, ali drugo pomagalo v večnosti? Jezus vpraša: »Kakšno menjo boš dal za svojo dušo?« Mat. 16, 26. 
Že malo z menoj premišljuj neskončno večnost. Vera uči: Duša nikolj ne umerje. Kje bo tedaj vekomaj? Ne ve se, če bo vekomaj v nebesih, ali vekokomaj v peklu. Nobeden ne more pred smertjo vediti, ampak zvedil bo od Jezusa, kam bo šel; če v nebesa, ali v pekel: če pojde v nebesa, ali v pekel, bo ondi vekomaj. Nobeden ne zamore zapopasti, kaj de je večenost. O ljuba duša! odkupljena s predrago kervjo Jezusovo, dobro premisli, pogostim premišljuj, in si perzadevaj koljkor zamoreš narbolj razumeti te dve kratki besedi: Nikdar, vselej. Večnost nikdar ne bo konca imela, vselej je: vselej je, nikdar ne mine. Res! ti in vsi bomo vekomaj v neizrečeni večnosti, tankaj bo večno dobro, ali večno hudo: ali vekomaj v nebesih v nezapopadljivi božji časti, ali vekomaj v peklu v neizrečenih bolečinah. O grešnik! premišljuj večnost. Misli, premišljuj, koljkor hočeš, vender ne boš zamogel večnosti popolnoma spoznati. Kaj te večnost uči? Večnost te uči Bogu zvesto služiti, greha se skerbno varovati, hitro in resnično se spokoriti, vse nadloge preterpeti, po vsih zapovedih živeti. Vse to ti bo lahko, ako ne pozabiš večnosti. Duša keršanska! večkrat premišljuj večnost, bodi skerbna, kliči v Jezusa, v Marijo, de prav živiš, in pojdeš v srečno večnost. 
Molitev. 
O večnost! o večnost! ti si mi zdaj grozovitna , ker sim do zdaj slabo živel; ravno zato sim slabo živel, ker sim tebe pozabil. O večnost! ti si svetim marternikam prečudno serčnost dajala, ti si vse svetnike perganjala k dobrimu, in vsim pomagala, ki so tebe premišljevali, stanovitno Bogu služili; tudi jest te bom rad premišljeval, de se ne motim več z zapeljivim svetam, de se spokorim, in svojo neumerjočo dušo zveličam. Ako bi le neskončno večnost, in svoje velike grehe premišljeval, bi obupal, pa, o Jezus! ti si moje upanje in moja podpora, k tebi perbežim, k tebi vpijem: Pomagaj mi! Reši me večniga poglubljenja! Vse dni svojiga življenja bom premišljeval večnost, de živim v strahu, pa tudi tvojo milost, de skerbno in serčno tebi služim. Sveti Irenej! bodi ti moj besednik per usmiljenim Jezusu, de mi dobrotljivo gnado da po njegovi sveti volji zmirej živeti; de, kader bom od njega sojen, zaslišim: »Pojdi z menoj v nebeško kraljestvo. Amen.« 
XXVIII. dan sušca. 
Ss. Armogast, Arkinim in Satur, spoznovavci. 
Pod krivovernim kraljem Genserikam je bilo v Afriki silno veliko marternikov in spoznovavcov božje Jezusove natore, med ktirimi so bili tudi zgorej imenovani v letu 475. Sveti Armogast je bil mogočen služabnik per krivovernim kralji Genseriku. Zmirej je bil stanoviten v katoljški veri, in desiravno zlo skušan, render ni nikdar odstopil od nje, Kralj od njegove stanovitnosti razserjen, ga je ukazal neusmiljeno martrati; potlej ga je službe odstavil, vse premoženje mu vzel, in ga poslal v globoke jame rudo kopat. Kralj, de bi ga huji v živo ponižal, ga je ukazal v mesto Kartago pergnati, in mu zapovedal blizo mesta njegovo živino pasti. Kralj je to storil, de bi se sveti Armogast vpričo mogočnih snancov in prijatlov te nizke službe zlo sramoval. Sveti Armogast je rad preterpel zasramovanje zavolj Jezusa; on je molil in hvalil Boga, in je bil zmirej vesel svojiga nizkiga stanu; po smerti je prejel veliko in večno plačilo v nebesih. 
Sveti Arkinim je bil tudi skušan od krivoverniga kralja Genserika od vere katoljške odpostiti, pa je v nji stanoviten ostal. Kralj ga je k smerti obsodil, pa rabeljnu je na skrivnim zapovedal: Če se Arkinim boji umreti, in skaže voljo svojo vero zapustiti, le berž ga umori; če pa je serčan, in se ne boji smerti, nikar ga ne umori. Kralj je tako zapovedal, de bi sveti Arkinim marternik ne bil. Prav serčno je šel k smerti, ker ga je veselilo za vero umreti, pa ravno zato ni bil umorjen. Pa če ravno ni bil umorjen je vender dosegel plačilo svetih marternikov zavolj njegovih resničnih želj življenje za vero dati. 
Sveti Satur je bil oskerbnik vse hiše Unerika pervorojenca kralja Genserika. V krivoverni hiši, in v veliki oblasti je bil zmirej v božjim strahu, ni se sramoval svoje svete vere, temuč jo je očitno spoznal. Krivoverni kralj je tudi tiga svito skušal, in ker ga ni zamogel zmotiti mu je serdito rekel: »Ako me ne ubogaš, boš od službe odstavljen, vse premoženje ti bo odvzeto, tvojo ženo bom drugimu dal, in tvoje otroke bom v služnost prodal.« Sveti Satur se nad tim strašnim žuganjam ni prestrašil, in je kralju odgovoril: »Raji vse zgubim, kot prijaznost vsigamogočniga Boga.« Žena njegova, kadar je to zvedila, je šla k njemu z otroci, in kleče pred njim ga je s solzami prosila kralja ubogati, rekoč: »Ljubi moj mož! vselej sim te ljubila, zmirej sim ti bila zvesta, zmirej sim te bila velela, oh! ne zapusti me, in nesrečnih ne delaj svojih otrok: sej Bog ve, in vidi, de sila te permora ubogati kralja, zgovorjen boš per njem. Sveti Satur poln žive vere v Boga ji mirno pa serčno odgovori: »Žena! ti ne govoriš prav, kralja in tebe bi poslušal in ubogal, ako bi ne bilo druziga življenja po smerti. Ljuba moja! pomisli, de ti me dans skušaš namesti hudiča, ker si perzadevaš mene vekomaj nesrečniga storiti.« Jest čakam Jezusovih obljub, in zvest ostanem njegovim besedam: Kdor ljubi ženo, ali otroke bolj ko mene, ni mene vreden. Tako je premagal vse skušnjave, zvest je ostal Bogu, nesrečen je bil pred svetam, pa večno plačilo vživa v nebesih, ktiro Bog daje vsim stanovitnim dušam. Nauk. 
Kakšna more grevenga biti. 
Kristjan! dobro premisli lepo in terdno stanovitnost letih serčnih spoznovavcov božje Jezusove natore. Silno so bili bogati; neusmiljeni kralj jim obeta veliko hudiga, pa raji vse zgube in vse terpe, ko odstopiti od ene zame razodete resnice. Bogu so ostali stanovitno zvesti, ker so spoznali ostudnost in hudobijo greha. Od kod je pa tvoja grešna nestanovitnost? Od premajhniga spoznanja hudobije greha. Veruješ scer, de greh zaničuje vsigamogočniga Boga, in tvojo dušo v pekel obsodi, vender se ga malo varuješ. Obljubiš: Raji hočem vse terpeti, ko zanaprej Boga razžaliti; vender tvoja volja ni stanovitna, ker premalo spoznaš hudobijo greha, ker ga premalo spoznaš, ga premalo sovražiš, in se ga premalo varuješ. Tedaj, tvoj sklep greha se varovati, ne obdane, ker se premalo ksaš. Če prave grevinge ni, tudi odpušanja grehov ni, tudi obhajila so nevredne. De tako nesrečen ne boš; de zdaj ob velikonočnim času in vselej prejemaš vredno svete Zakramente, ti želim potrebno podučenje dati. 
Bogu dopadljiva grevinga je serčno veliko sovraštvo vsih grehov iz ljubezni do Boga, s terdno voljo sklenjeno raji vse terpeti ko grešiti. Brez tiga resničniga sovraštva grehov je nemogoče doseči odpušanje. Narsveteji Bog sovraži greh, tudi grešnik ga more sovražiti; ako ne, ostane grešnik in umerje v svojim grehu. Grevinga je narpotrebniši, ker brez nje ni bilo, in ne bo nobene milosti. Zato Bog zapove po svojim preroku: »Preobernite se k meni iz vsiga serca, z jokam, s plakanjem.« Joel.2, 12. David je iz žalostniga serca pred prerokam Natanam spoznal: »Grešil sim zoper Gospoda!« zato je od njega zaslišal: »Gospod ti je tvoj greh odpustil, ne boš umerl.« II. Kralj. 12, 13. Umerl (pogubljen), bi bil David, brez te resnične žalosti. Premisli grešnik, če je tvoja grevinga po volji božji. 
Zgoli besede niso obžalovanje. Colnar v tempeljnu pred Bogam, in zgubljeni sin pred svojim očetam sta z besedo spoznala svojo žalost, in sta milost dosegla: pa sta jo dosegla ne zato , ker sta ponižno govorila, ampak ker sta bila v sercu, kakor sta z besedo pravila, zlo žalostna. Grešnica per Jezusovih nogah ni nič govorila, vender je zaslišala od ljubeznjiviga Jezusa: »Tvoji grehi so ti odpušeni, ker je bila njena duša vsih grehov zlo žalostna.« Antioh je glasno in očitno spoznal svojo hudobijo, vender ni dosegel usmilenja, ker ni prave žalosti v sercu imel. To te uči, de ti pe pomaga ponižno govoriti, pred Bogam, in pred spovednikam: Meni so iz serca žal vsi moji grehi; če ti ni res žal, ali ne zavolj Boga. Prav je svojo hudobijo spoznati s ponižno in žalostno besedo, pa premisli, če je to resnica, ne hinavšuj, ker Bog ti gleda v serce. Ti govoriš po prejetim vernim podučenji, vender je tvoje serce nečutno in merzlo. 
Solze, ki iz znotrajne bolečine zavolj grehov pridejo, so dobre, pa solze niso vselej znamenje prave žalosti, in brez tih zamore biti prava grevinga. Sveti Peter je milo jokal, od znotrajne velike britkosti gnan se ni mogel zderžati, in njegove solze so bile resnične. Sveti Pavel, saj se ne ve, ni jokal, vender je bil resnično spreobernjen. Eni imajo solze perpravljene, kadar hočejo, desiravno serce ne ve zato. Premisli tedaj dobro, kakšno je tvoje serce. Potrebno je zlo žalovati čez grehe le iz ljubezni do Boga. Eni žalujejo čez grehe zavolj lastne škode, ko Ezav zavolj prodaniga pervorojstva, ali ko kralj Antioh zavolj strahu pred smertjo: drugi iz druzih natornih nadlog, kar ne zadobi odpušenja. Morebiti si ti zlo žalosten, in sovražiš svoje grehe, ne ravno zavolj Boga, ampak zavolj svoje škode, sramote, zaničevanja, zapušenja, ali druzih nadlog, ki so ti jih grehi nakopali, kar ti ne zadobi milosti. Sveti Auguštin pravi: »Obžalujem žalostne grešnike, ker oni prav ne žalujejo.« O grešnik! žaluj iz ljubezni do ljubeznjiviga Boga, in le taka je dobra grevinga. Sveti Peter priča. »Ljubezen pokrije obilno število grehov.« I., Pet. 4, 8. Ljubezen in le ljubezen zbriše grehe. 
Če hočeš spoznati, ali je tvoja grevinga dobra ali ne, premisli svojo voljo. Velika čeznatorna žalost je vselej združena z močno voljo ne več grešiti. Kdor s pomočjo gnade božje spozna, in sovraži hudobijo svojih grehov, se jih tudi resnično hoče varovati, in se jih varuje. Če je sovraštvo grehov zavolj Boga, je tudi volja varovati se jih zavolj njega. Če je grevinga čez grehe zavolj škode, je tudi sklep ali obljuba zavolj nje. Če je žalost majhna, je tudi volja slaba. Dobro premisli, kakšna je tvoja volja, in koljko de je močna. Če je sovraštvo grehov v tebi iz ljubezni do Boga, se boš greha resnično varoval; ako bi bil ravno skrit vsim ljudem; ako bi te nagovarjali v greh; ako bi ti veliko srečo napravil. Ako bi zlo sovražil grehe zavolj Boga; bi bil stanoviten v dobrim, in bi posnemal svetiga Pavla, ktiri je serčno djal: »Terdno vem, de ne strah pred smertjo, ne ljubezen do življenja, ne oblastniki, ne sila, ne druga reč me ne bo zamogla ločiti od Boga.« Riml. 8, 38, 39. Premisli dobro tedaj, če je tvoja volja resnična, delavna, stanovitna, to je, če greh in hude perložnosti serčno opustiš, če premaguješ svoje hudo poželjenje; če po zapovedih neprestrašeno živiš; če vse to delaš zavolj Boga. Če nisi po tih naukih svojih grehov sovražil, ponižuj se in prosi: 
Molitev. 
O moj Bog! kako zamorem jest pred teboj reči: Res sim sovražil, in sovražim svoje grehe čez vse hudo iz ljubezni do tebe, bil sim do sdaj ko otrok brez ljubezni do starišov, slab, samoglaven in nepokoren. Nekaj sim se bal šibe tvojih štrafing, pa greha nisim sovražil iz ljubezni do tebe. Dober sim bil z dobrimi, slab sim bil s slabimi, po druzih sim gledal, in nad njimi se pohujšal; če mi je bil greh škodljiv na premoženji sim ga bil žalosten, pa ne zavolj tvojiga zaničevanja. Pred spovedjo in na spovedi sim nekaj ksanja imel, pa sim hitro pozabil; sovraštvo greha ni presunilo moje duše, ni pokončalo ljubezni do greha, in ta je hitro zopet obrodila grešni sad. Usmiljeni Gospod! pokončaj v meni z mogočno gnado vso ljubezen do greha; daj mi veliko sovraštvo čez greh, in veliko moč se ga stanovitno obvarovati zavolj tebe. Sveti spoznovavci Jezusovi! ki ste raji veliko škodo serčno preterpeli ko ubogali neusmiljeniga kralja, sprosite mi enako močno voljo, de zvest vselej ostanem Bogu, in po smerti prejmem večno plačilo. Amen. XXIX. dan sušca. 
Sveti Ciril levit in tovarši marterniki. 
Sveti Ciril levit (duhoven šestiga žegna), je bil ves vnet za katoljško vero, in ob času katoljškiga cesarja Konstantina si je veliko perzadeval malikovanje pokončati. Neverniki so bili zlo raztogoteni zavolj tiga, in so ga želeli umoriti, pa iz strahu pred cesarjem Konstantinam so bili permorani mu perzanesti. Čez nekaj časa je nastopil cesar Julijan ves goreč za slepe malike, in poln togote zoper Jezusovo sveto vero. Pod njegovim cesarstvam so neverniki razlivali vso svojo jezo nad vernimi. Svetiga Cirila so popadli, ga suvali, kleli, vlačili in na zadnje mu trebuh prerezali, oserčje iz njega vzeli, in ga z zobmi pretergali. Tudi drugim svetim vernim so tako delali, zlasti duhovnim in divicam: zraven so trebuh umorjenih z ječmenam natlačili, in svinje pergnali, de bi z ječmenam tudi njih oserčje požerle. Bog je scer te neusmiljene morivce z neznanimi bolezni hudo štrafal, pa niso spoznali, ne slepote svoje lažnjive vere, ne hudobije svojiga neusmiljeniga djanja: v tami so ostali, v grehu umerli, in v pogobljenje šli. Nauk. 
Kako grevingo obuditi? 
Slepi neverniki so neusmiljeno morili nedolžne kristjane, in so menili svojim bogovam zvesta služiti, ker niso spoznali hudobije svojiga nečloveškiga neusmiljenja. Bili so scer zato od pravičniga Boga hudo štrafani, pa niso spoznali, niso se spreobernili, in so v svojim grehu umerli. Tudi v katoljški cerkvi ni malo slepih grešnikov, ktiri ne spoznajo hudobije svojiga slabiga življenja, teže svojih grehov, in v lažnjivim miru žive. Drugi spoznajo scer svoje slabo djanje, vera jim pričuje od hudobije njih grehov, in vedo svoj revni stan; vender so slepi, ker zadosti ne spoznajo, so neobčutniga serca, svojih grehov ne sovražijo, in se ne poboljšajo. De bi tudi ti v njih številu ne bil, de bi spoznal in sovražil svoje grehe, te hočem učiti, de milostljivo odpušanje zadobiš. 
Sovraštvo greha izvira iz spoznanja greha. Človek brez božjiga razsvetljenja ne spozna, ima krivo vest, se zgovarja in tudi hudobije spoznanih grehov ne ve. Zato vpraša David: »Kdo spozna grehe?« Ps. 18, 13. Tedaj, o kristjan! moli in prosi Boga ti dati spoznanje svojih grehov; de veš, v čem si grešil, in koljko je hudo njega z grehi zaničevati. Moli in prosi z velikim serčnim glasam, ko človek iz globočine glasno prosi pomoči, tako ti kliči v Boga, ker le on ti pomagati zamore. Bog je Oče vsiga usmiljenja, in te bo, ako ravno hudobniga otroka, uslišal, če iz serca va-nj kličeš,ker se spokoriti želiš. Upanje in serčnost ti sam Jezus daje: »Moj Oče vam bo rad dal dobriga Duha, ako ga prosite. Prosite, in se vam bo dalo.« Luk. 11, 9, 13. Prosi stanovitno in ne jenjaj, dokler nisi uslišan. Stanovitna prošnja dopade Bogu: ona predere oblake in je uslišana. 
Premišljuj strašno večno pogubljenje, de hudobo greha spoznaš. En sam smertni greh ti zapre nebesa in odpre pekel. Duša po božji podobi stvarjena bo zaveržena, prekleta in obsojena v pekel na vekomaj zavolj eniga samiga smertniga greha. Premisli tudi, de usmiljeni Jezus, ktiri je smertne britkosti prestal za odrešenje sveta, bo obsodil dušo v večne bolečine zavolj eniga samiga smertniga greha. O neizrečena hudobija smartniga greha! ta permora usmiljeniga Jezusa, de obsodi dušo med hudiče, desiravno je za njo vso svojo sveto kri prelil. Premišljuj pogostim to, de v tebi se velik strah obuduje, in iz vsiga serca sovražiš greh. Premišljuj in moli, moli in premišljuj, in ne jenjaj. David od sebe pravi: »V svojim premišljevanji sim žalosten in ves prestrašen.« V Boga hočem klicati, in on mi bo pomagal.« Ps. 54, 5, 17. Tudi ti tako delaj, in pomagano ti bo. 
Premišljuj neskončno milost božjo, de se tvoja duša vnema v ljubezni, in iz ljubezni sovraži greh. Ti ne zamoreš povedati vsih nezasluženih prejetih božjih dobrot. Bog je tebe in vse iz usmiljenja stvaril, po Jezusu ti je dal svetlobo svete vere; dobrotljivi Jezus je svoje predrago življenje zate dal na križu; s svetim Duham te je posvetil; s svojim mesam in kervijo te je redil; Bog ti je namenil in ti bo pomagal v nebesa, de bi ga vekomaj vžival; svoje angele ti je dal varhe, svetnike za pomočnike; in veliko druziga dobriga. Bog te bolj ljubi, ko dobra mati svojiga ediniga otroka: ti pa hudobni otrok, nezvesta stvar, nehvaležni kristjan si veliko hudiga za veliko dobriga vračeval svojimu Stvarniku, Odrešeniku, Posvečevavcu. Sam Bog se potoži po svojim preroku, rekoč: »Poslušajte nebesa! Otroke sim zredil in povikšal, oni pa so me zaničevali.« Iza. 1, 2. Premišljuj neizrečene dobrote božje, in svojo gerdo nehvaležnost, de milo jokaš, in iz ljubezni do Boga zlo sovražiš svoje grehe. 
Premišljuj pogostim britko terpljenje, in grenko smert Jezusovo. Če si bil nehvaležen, vsaj zdaj spoznaj svojo hudobijo. Kleče pred Jezusovim križam glej, ogleduj in premišljuj njegove rane, ktire glasno vpijejo; Jezus te ljubi, in iz ljubezni do tebe visi na križu, de bi ga tudi ti ljubil, in iz ljubezni do njega svoje grehe sovražil. O grešnik! ne žali več svojiga narboljiga prijatla; ne perdruži se več njegovim neusmiljenim sovražnikam. Premisli, Jezusa si razžalil, večne smerti si vreden, vender te on čaka poterpežljivo, dobrotljivo ti pomaga k pokori, ljubeznjivo te želi objeti, in usmiljeno dati namesti zasluženiga pekla nebeško kraljestvo. Zdaj pred njim razodevaj svoje serce. 
Molitev. 
O ljubi Jezus! ne morem več nositi velike teže svojih gerdih grehov, in ostudne nehvaležnosti. Ti si narljubeznjiviši Gospod, jest narhudobniši služabnik. Vse me kliče k pokori, pa tvoja neskončna ljubezen premaga popolnama moje terdovratno serce. Res, sim bil do zdaj slep, mlačen, nehvaležen in hudoben. V velicih grehih sim mirno živel; nad peklam sim visel brez strahu. Ko od smertniga spanja zbujen, vidim zdaj hudobo in ostudnost svojih grehov in žalostno rečem: Zakaj sim tebe svojiga narboljiga Gospoda razžalil? zakaj sim se perdružil tvojim zaničevavcam? Zdaj žalujem, in bom žaloval vse dni svojiga življenja, sovražim, in bom zmirej sovražil vse svoje grehe; hvalim, in bom vedno hvalil tvojo neskončno milost. Tebi hočem zvesto služiti, v pokori bom živel do smerti, de, ker plačila nedolžnosti ne morem prejeti, vsaj plačilo pokore prejmem od tvoje neskončne milosti. Amen. 
XXX. dan sušca. 
Sveti Janez Klimak pušavnik. 
Sveti Janez je bil rojen, kakor sploh pravijo, v Judeji v letu 525. On še otrok je bil v katoljški veri dobro podučen, in potlej je čedalje bolj rasel v pobožnosti in v modrosti. Vsi so ga častili zavolj sosebne učenosti in svetiga življenja; on pa se je zlo bal hvale, ker je bil v resnici ponižen, in je šel k svetim pušavnikam na goro Sinaj. Ondi je bil sveti mož, učenik novincov, po imenu Martiri, timu se je Janez podvergel, in per njem je postal velik služabnik božji. Sveti mladenč Janez je dosegel sosebno brumnost, ker se je z vso močjo odpovedal lastni volji. Druziga mu ni bilo mar ko ubogati Boga in svojiga svetiga učenika, nikdar ni hotel po svoji volji delati, ker je bil ponižen. De bi Bogu pokojno služil, je skerbno premagoval vso nepotrebno radovednost: nikolj ni poprašal, kaj se godi po svetu; nikolj ni hotel poslušati prasnih novic; malo je govoril, de bi svoje duše ne odvernil od svetiga premišljevanja, in de bi bila duša zmirej perpravljena Boga moliti. Kader je njegovi sveti učenik Martiri umerl, je šel od ondod proč, in se podal bolj v samoto, de bi skerbniši Bogu služil. Vsako saboto in nedeljo je hodil v cerkev k božji službi. Cerkev je bila daleč dve uri, pa njemu se je blizo zdela, ker je po poti premišljeval ali molil. Skušnjave so mu bile scer zlo nadležne, pa s premišljevanjem, z molitvijo, s postam, s ponižnostjo, z upanjem v Jezusa jih je serčno in srečno premagoval. Od vsih perpušenih jedi je scer jedel, pa vselej malo, de je svoje slabo telo pod pokoršino deval. Vse je delal iz ljubezni in v ljubezni, ker je Boga vsigavedniga in dobrotljiviga zmirej pred seboj imel; njegovo življenje je tedaj bilo vedna molitev, ker je zmirej skerbel v vsih rečeh voljo božjo spolniti. V svojim premišljevanji in v svoji molitvi je obilno jokal, vender je tudi zraven neizrečeno veselje čutil. Rad je bral sveto pismo, in premišljeval razodeto besedo božjo, de bi zvesto živel po nji. Tudi je bral bukve svetih očakov, de bi z njih podučenjem lažej razumel sveto pismo, in se bolje ustavljal krivovercam. Ponižnost je bila v njem vselej velika: iz te je sebe zaničeval, in se bal hvale druzih, vender je v potrebi bližniga učil, in le Boga hvalil, kader so bili njegovi naubližnimu v prid. Osemdeset let je živel: umeri je v letu 605. 
Nauk. 
Iz njegoviga življenja. 
Sveti Janez Klimak je bil zgled resnične brumnosti; nič neznaniga, nič posebniga ali čudniga ni bilo per njem, ampak ljubezen, ponižnost, pokoršina, molitev in druge zapovedane čednosti. Prava brumnost je stanovitno dobro življenje po vsih zapovedih: živi tako, tiga se derži, in boš zveličan. Ne posnemaj samovoljnih duš, ktere ne poslušajo učenikov, veliko upajo v svojo moč, iz nagle gorečnosti hočejo gore prenašati, potlej strašno padejo. Ne posnemaj tistih, ktire farizejski duh vodi; skerbe za nezapovedane dobre dela, zapovedane opušajo; so natanko zvesti v nepotrebnih rečeh, leni pa v potrebnih. Ti z žnabli časte Boga, s sercam so deleč od njega. Mat. 15, 8. Od tih tudi sveti Pavel govori: »Oni imajo podobo brumnosti, v resnici so brez nje.« II. Tim. 3, 5. Opravljaj vse zunajne dobre dela od Boga zapovedane, ali poterjene od katoljške cerkve, pa še bolj si perzadevaj ljubezen, ponižnost, pokoršino imeti, če ne, boš štet med hinavce, ktirim Jezus reče: »Gorje vam, vi hinavci, ki to unanje čistite, znotraj pa ste polni hudobije. Očisti prej znotranje, de tudi zunajne postane čisto.« Mat. 23, 25, 26. 
Prava brumnost je svojo hudo voljo premagovati, po sveti božji volji živeti. Prav je govoril sveti Francišk Saveri: »Ljubi moji! vsa svetost je zapopadena v premagovanji svoje hudobne volje.« Volja tvoja in vsih je sama na sebi hudobna, božja volja je sama na sebi sveta, tedaj ni svetosti brez pokoršine tvoje volje do božje volje; če hočeš Bogu dopasti, odpovej se svoji volji, de božjo spolneš. Jezus je zapovedal moliti in prositi: »Zgodi se tvoja volja, kakor v nebesih, tako na zemlji.« »Mi prosimo po zapovedi Zveličarja,« pravi sveti Auguštin, »ne, de bi Bog delal, kar hoče, temuč, de bi mi hotli in delali, kar Bog hoče.« Prosim Boga, de nam da pokorno voljo, ker brez pokoršine ni zveličanja. Jezus nam je v vsih rečeh dajal zgled pokoršine, zato je resnično djal: »Ne išem svoje volje, ampak volje Očeta, ktiri me je poslal.« Jan. 5, 30. Ljubi moj! tudi ti delaj tako, scer ne pojdeš v nebeško kraljestvo. Sam Kristus pričuje: »Ktiri dela voljo mojiga Očeta, ta pojde v nebeško kraljestvo.« Mat. 7, 21. Ktira je pa volja božja? Odgovori sveti Pavel: »Volja božja je vaše posvečenje, de se ohranite v svetosti, in ne živite po poželjenji.« I. Tes. 4, 3 — 5. Volja ali zapoved božja je, de po vsih zapovedih živiš, in premaguješ hudo poželjenje; in to je tvoje posvečenje. Vem, sebe premagovati je nartežej, pa ravno to je narpotrebniši. Bodi tedaj vsaki pravični zapovedi podveržen; s polno voljo delaj dobro; z vso močjo se varuj hudiga, tako boš živel po volji božji, in boš zveličan. 
Premaguj nepotrebno radovednost in rado vidnost. Bodi vselej skerben zvediti in se naučiti, kar je tvojimu poštenimu stanu in tvoji neumerjoči duši v prid, de živiš po volji božji, pa varuj se ničemernih in veliko bolj škodljivih novic. Ves svet v hudim tiči, vse je polno pohujšanja, skoraj permoran boš dosti slabiga vidil, in slišal: ti je to premalo? Tvoja duša ni nikolj popolnama mirna, ker svet, morju enak, ji ne daje pokoja. Tudi per božji službi; v premišljevanji in v molitvi si večkrat zmoten in razmišljen, kakor sam veš in spoznaš, pa boš veliko slabeji, če si ničemerniga ali škodljiviga radoveden, ker sveti Duh le v tihoti govori duši, in ona le v tihoti posluša njegovi glas. Če skerbiš zvediti, kako drugi žive, kako se tukaj, ali tamkaj godi, le meni ver jami, boš veliko slabiga zvedil, sebe ne boš spoznal sebe boš pozabil. Ne bodi tedaj nepotrebniga radoveden. Če rad poslušaš in poprašuješ, tudi rad govoriš, zasližana beseda bo, ko novo vino iz posode, iz serca silila; boš rad govoril, sebi in drugim velike sitnosti nakopaval. Nepotrebna radovednost je z lenobo združena; lenoba pa je huda dušna bolezen. Atenci so v lenobi žireli, zato jim ni bilo druziga mar, bo kaj noviga praviti, ali poslušati. Djan. ap. 17, 21. 
De so lenoba, radovednost in žlobudranje združene, poslušaj svetiga Pavla, ki prav: »Ene postopajo, po hišah hodijo, so ne le lene, ampak tudi jezične, in govore, kar se ne spodobi.« I. Tim. 5, 13. Te lene duše zvedo vse, kar se godi, in tudi kar se ne godi; njih pokažena duša vse verjame, tudi nemogočne reči: prečudne novice, ktire zaslužijo sanje pijanca imenovane biti, so jim verjetne, akoravno čez bratovsko ljubezen; vse bote napolni s svojim nepokojnim jezikam. Te lene prevzetne duše gospodujejo vse ljudi, duhovsko in deželsko gosposko, dajejo svete oblastnikam, uče učenibe pridigovati, spovednike spovedovati, in sebe ne spoznajo, koljko de so prazne glave, uboge duše, nevošljivi seršeni, polne gadoviga strupa. Pač te vedo v čim je prava brumnost zapovedana! Prava brumnost je v ljubezni, v ponižnosti, v pokoršini, v mirnosti. Premisli dobro te nauke in sebe, če se kriviga spoznaš, ponižuj se. 
Molitev. 
O moj Bog, kako lahko sam sebe zapeljujem! vem, de ni svetosti brez pokoršine iz ljubezni do tebe, vender slepo sim se zanašal na svojo brumnost. Morem spoznati; de malo in nepopolnama sim tebi služil, ker sim raji po svoji slabi volji živel. Lahke reči sim delal, težke opušal, zlasti kar je bilo zoper moje hudo poželenje. Po svoji volji delati mi je bilo vse lahko, po tvoji sveti volji delati mi je bilo vse pretežko. Ti, o Gospod! vse zamoreš, vender slabim človekam perzanašaš iz veliciga usmiljenja; jest pa slab človek sim hotel vse reči in vse ljudi svoji volji imeti. Jest, nepopolnama stvar, velikokrat zoper tvojo sveto voljo delam; se pa neusmiljeno togotujem, ako ni vse po moji volji. Zato memram čez tvojo pravično in usmiljeno previdnost; govorim hudo zoper bližniga, in sim nepokojniga serca. Ozhe vsiga usmiljenja! spreoberni mojo hudobno voljo po svoji sveti volji. Po zgledu tvojiga zvestiga služabnika svetiga Janeza si bom zlo perzadeval s ponižno, hitro in popolnama pokoršino tebi služiti, s teboj zmirej združen biti, de pridem, v tvoje kraljestvo. Amen. 
XXXI. dan sušca. 
Sveti Benjamin levit, marternik. 
Sveti Benjamin je bil levit katoljške cerkve v Perzji ob času neverniga kralja Izde gerda, ali Varanana njegoviga sinu. Oba sta hudo preganjala verne, in veliko marternikov v nebesa pošiljala. Sveti Benjamin je serčno oznanoval Jezusa Kristusa, ker je želel vse spreoberniti, in tudi veliko terpeti za sveto vero. Kralj ga je ukazal v tamno ječo vreči. Čez dve leti je prišel h kralju poslanik rimskiga cesarja; ta je zvedil, kakšna de je z Benjaminam, in je prosil kralja spustiti ga. Kralj je berž dovolil v to prošnjo, če Benjamin obljubi ne več oznanovati Jezusa. Poslanik to obljubi kralju; potlej pokliče svetiga Benjamina, in ga nagovarja molčati od Jezusa. Sveti Benjamin mu odgovori: Ne morem in ne smem molčati, ker Bog mi prepove. On je ko prej oznanoval praviga Boga in odrešenika Jezusa. Kralj je to zvedil, ga je poklical in serdito mu rekel: Ako se ne odpoveš svoji veri, boš umorjen, Sveti Benjamin se ni tiga žuganja prestrašil, in vpraša kralja: Kralj! ako bi eden tvojih služabnikov tebe zaničeval, in si druziga kralja zvolil, kako bi ga pokoril? Kralj odgovori: »S smertjo.« Sveti Benjamin na to modro pravi: »Kralj! premisli, kakšne štrafinge je vreden ta, ktiri svojiga Stvarnika zapusti, in namesti njega moli njegove stvari.« Kralj ves razserdjen ga ni mogel dalje poslušati, ampak zapove v njegove perste mu dvajset ojstrih žebljev zabiti, v vsaki perst eniga. Grozna je bila ta bolečina, pa sveti Benjamin jo je tiho preterpel. Kralj je menil, de iz zaničevanja molči, ukazal ga je še huji martrati, in potlej živiga na kol natakniti. Sveti Benjamin v tih velicih bolečinah je serčno in veselo umerl, in njegova sveta duša je šla v nebeško kraljestvo Boga vekomaj vživat, ker za njegovo čast je vedno skerbel in veliko terpel. 
Nauk. 
Iz njegoviga življenja. 
Nevednost potrebnih resnic je velika nesreča. Perzijani so molili sonce, in praviga Boga niso spoznali, zato so bili nesrečni. Sveti Benjamin je bil zlo žalosten njih dušne slepote; iz perserčne ljubezni jim je oznanoval vsigamogočniga Boga in odrešenika Jezusa. Neverni kralj je nehvaležno umoril zvestiga božjiga služabnika svetiga Benjamina: ta je kralju in vsim vošil večno zveličanje, pa za plačilo je prejel hudo smert. Kralj bi bil lahko spoznal, de sonce in druge stvari niso bogovi; pa ukoreninjene navade, sploh pohujšanje, hudo poželjenje in druge enake zmote oslepe človeka, de noče spoznati in si večno nesrečo nakopava. Ljubi kristjan! hvali in zahvali usmiljeniga Boga za velik dar svete vere, brez ktire ni zveličanja. Akoravno si prejel sveto vero, vender zamoreš drugač zapeljan biti, zato premisli in premišljuj, kar ti bo zdaj rečeno. Ne upaj preveč v svojo modrost, in ne bodi v svojih mislih pravičen, ker si zmoti podveržen. Napuh in hudo poželjenje je bolezen vsiga človeštva. Prerok Jeremija tako govori: »Vsih serce je hudobno in nezapopadljivo: kdo ga spozna?« 17, 9. Res, serce vsih je hudobno, desiravno hudobno je nezapopadljivo: zato nezapopadljivo, ker je hudobno, zvijačno, napuhnjeno. Napuh, iz ktiriga vsi grehi izvirajo, jih zgovarja in brani jih spoznati. Srečen ta, ktiri spozna svoje slabosti, pa tih je malo; prav zato prerok žalostno vpraša: »Kdo jih spozna?« Ne reci: Sim v šolo hodil, znam brati, sim dobro podučen v katoljški veri; kako zamore biti nevednost v meni? Odgovorim, de ravno te tvoje besede skažejo veliko nevednost. Menim, de ti nisi toljko učen in razsvetljen ko David; vender ta božji prerok ponižno spozna svojo nevednost, rekoč: »Kdo spozna pregrehe? Očisti me, o Gospod! od mojih skrivnih grehov.« Ps. 18, 13. David tudi sebe nevedniga šteje in zato Boga prosi mu odpustiti skrite nespoznane grehe. Ne učenost, ampak gnada daje spoznanje. Neučen človek, pa dobre vesti in ravniga serca, je modrejši od visokoučeniga pa brez božjiga strahu. Farizeji so bili učeni v postavi, vender so bili nevedni postave; oni so bili slepi in niso spoznali svoje slepote; zato so prederzno vprašali Jezusa: »Smo tudi mi slepi?« Jan. 9, 41. Kdor se da gospodovati od napuha, ali od lakomnosti, ali od nečistosti, ali od nevošljivosti, ali od druzih grešnih slabost, ne more spoznati svojih grehov, vender radovoljno jih noče spoznati. Hudobnih je v tami, in obdan od tame, vender ni zgovorjen; on je v tami, ljubi tamo, in luč sovraži, ker njegove dela so hude, pa ravno to je njegova sodba. Jan. 3, 19. Od radovoljno slepih tudi David pričuje: »Oni nočejo spoznati in razumeti, in v tami hodijo.« Ps. 81, 5. Ti nimajo zgovora za svoje grehe. »Boj se tedaj dušne slepote, ker ta je narhuji nesreča; če se je ne bojiš, si že v nji zapopaden,« pravi sveti Bernard. 
Imej zapopadik od dobriga in hudiga le po božji besedi. Človek je poln tame, nevednosti in hinavšine; zato mu je Bog iz usmiljenja svojo voljo oznanil. David pravi: »Božja beseda je svetilo mojim nogam, in luč mojim stezam.« Ps. 118, 105 . Bodi žive vere, ponižne duše in dobre vesti, in le tako boš spoznal božjo voljo. Ne poslušaj svojiga hudiga poželenja, ktiro si perzadeva pravično butaro božjih zapoved polajšati, zgovarjati grehe, verjeti hudobnim. Pokaženi kristjani govore od vsiga po svoji spačnosti, ne verjemi jim. »Njih gerlo, pravi David, je odpert grob, s svojim jezikam lažnjivo ravnajo.« Ps. 5, 11. Ti so že zapeljali svojo dušo, bodo tudi tvojo, ako se jim ne ustavljaš terdno z živo vero. Oni govore iz napuha, iz obilnosti hudobije, kar more bit sami ne verjamejo. Derži se stanovitno razodete besede, ne poslušaj ne svojiga hudiga poželjenja, ne jezika hudobnih. Ne daj se zapeljati od pohujšanja grešnikov, ali od slabih navad neumniga svet. Premaguj vso hudobijo, če ena sama huda slabost v tebi gospoduje, si slep, zvijačen, in čiste resnice ni v tebi. 
Varuj se napuha, bodi ponižen, in boš lahko spoznal resnico. Napuh je dušna pijanost. Ta zapeljuje človeka, mu ubrani spoznati in popraviti, kar je hudiga storil. Človek od napuha zapeljan hoče vse vediti, le sebi verjame, in ne posluša nobeniga, ako mu ne govori po njegovi slabosti. Kako se bo tak poboljšal? Bodi ponižen in perpravljen dober nauk na-se jemati, naj bo ta od koder hoče. Bodi hvaležen zavolj zasluženiga svarjenja, in popravi svoje zmote, tako boš moder, srečen in Bogu prijeten. Ne poslušaj perliznjencov, ktiri druziga ne vedo govoriti, ko je, je: ne, ne po tvoji volji. Ne ujezi se, če te sovražnik svari, sovražnik bolj vidi tvoje slabosti ko tvoj prijatel; mirno premisli njegovo svarjenje, in če resnico govori, poboljšaj se. Bodi vselej ponižen; če si tak, boš ložej spoznal svoje dolžnost do Boga, do sebe, do bližniga; in ložej se boš poboljšal. Narresničniši znamnje dobriga in ponižniga serca je svarjenje poslušati. Ljubi svarjenje, in boš moder. Prip. 12, 1. 
Molitev. 
Zahvalim te, o usmiljeni Gospod! ki si mi dal luč svete vere, in vse potrebne nauke po Jezusu Kristusu svojim Sinu; pa spoznam, de je še dosti tamniga v meni, in de sim bil premalo svetlobi vere pokoren zavolj hudiga poželjenja, ktiro v meni tiči. To obroduje zaderge, nastave in zvijače, ktirih ne spoznam, in tudi spoznanih se nočem varovati, ker sim rad pokoren poželjenju slabe natore. Silne skušnjave, ko močni viharji, so gnale mojo slabo dušo; ljubil sim tvojo nevarnost, in sato nisim tebe iz serca prosil pomoči. Slišal sim velikokrat, kako so svetniki živeli, vender raji sim se nad hudobnimi pohujšal. O dobrotljivi Gospod! daj mi obilnost gnade, de njena nebeška sladkost premaguje škodljivo sladnost greha, in de po tvoji sveti volji živim. Daj mi stanovitno moč, kakoršno si dal svojimu služabniku svetimu Benjaminu, de me nobena reč ne odverne od tebe, ampak nepremaknjeno po tvojih svetih zapovedih živim. Vsi sveti božji prijatli prosite Boga za-me, de živim, po Jezusu Kristusu, in de ga v vaši veseli družbi vekomaj hvalim v nebeškim kraljestvu. Amen. 
