POMOČ V SILI ALI LESENI KRIŽ IN SREČA DOBRIGA UKA. 
Dve povesti iz pisem Krištofa Šmida. 
Na svetlobo dal Jožef Burger, duhovnik v Ljubljanski duhovščinici. 
V Ljubljani, Natisnil Jožef Blaznik, 1832. 
Ima na prodaj Leopold Kremžar, bukvovez pod Trančo Nro. 12. 
I. 
Leseni križ. 
Prva razstava 
Uboga Kristinica dobi ljubo mater. 
Pred veliko leti je bila v Zagoricah, v vasi na gorenjski strani Kranjske dežele, bogata kmetica, Ljudmila po imeni. Prav lepa je bila njena kmetija. Hiša, v kateri je prebivala, je bila ko gradič. Ob njej so bili hlev in polje. Bila je v resnici bogaboječa in dobrotljiva, pri tem vsa pohlevna in ponižna, in vse po soseski jo je v časti imelo in ljubilo. Po smrti svojega moža se je že celo Boga oklenila; mu zvesto služiti je bila njena naj večji skrb. 
Eno spomlad na vse jutro se je peljala v Kranj, kake štiri ure daljno mestece. Poseben opravek je ondi imela, in zvečer bi bila že spet rada doma. Popoldne okoli treh se domov napravi; pa videti, da je cerkev odprta, hoče poprej še malo v njej pomoliti. 
S častjo stopi v cerkev. Gre proti velikemu altarju, poklekne, in začne moliti. Vse okrog nje je tiho; le semtrtje kleči še kaka pobožna duša, in tudi moli. Vse, kar vidi, je častitljivo, in jo navdaja s sveto grozo, ravno ko nekdaj starega očaka Jakoba na poti v Haran, kadar je imel Božjo prikazen, in je dejal: »V resnici, tukaj je Bog pričujoč, tukaj je Božja hiša!« Vse, vse obuduje svete občutleje, misli in žele v njej, in Ljudmila moli tako z zbranim duham in tako iz srca, da je vsa v Boga in v nebesa zamaknjena, in da pozabi ves svet in vse, kar je na sveti. 
Ko je odmolila, vstane, in gre po cerkvi proti vratom, kar zagleda pri stranskim altarji deklico klečati in moliti. Bliz deset let je bila stara. Lepo nakviško je svoje mlade ročice držala, milo proti altarju gledala, in se kar stvarice ne ozrla ne na levo ne na desno. In čudo, solze ji tako po rdečih licih, in večkrat vzdihne le tolikanj bridko, da bi se tudi neobčutljivo srce zganilo. 
Ljudmili se deklica v srce usmili. Ljubezen in nekaka čast do pobožnega otroka se v njej obudi, in rada bi zvedela, kaj da ji je. Pa v prisrčni molitvi je noče motiti. Še le, ko se deklica vzdvigne, in proti vratom obrne, stopi Ljudmila k nje, in ji prijazno reče: »Ti si zelo žalostna, ljuba deklica! Kaj pa ti je, in zakaj jokaš?« 
»Oh,« je deklica odgovorila, in solze se ji po licih udaro, »pred enim letom, ravno današnji dan, so mi očka umrli, in dans teden so mojo mamko pokopali!« 
»I kaj si pa,« reče žena dalje, »lubega Boga tako prisrčno prosila?« 
»De bi se me usmili,« je deklica dejala. »Nimam zde k nikomu drugemu pribežati kakor k Bogu. Dans sem še pri ljudeh, pri katerih sve z ranco mamko gostovale; ali jutri že več ne bom smela pri njih biti. Ravno kar mi je hišni gospodar vnovič zatrdil, da naj si kje drugi prebivališče poiščem. I kam le pojdem? Imam sicer še eno teto, botro in enega strica; pač rada bi šla k njih kateremu. Gospod fajmošter, ki so mojo ranco mamko v bolezni velikokrat obiskali, in jim rekli, da so dolžni zame skrbeti, dokler si še ne morem sama pomagati; pa se ne morejo zediniti, kateri bi to skrb prevzel. In jim tudi ne zamerim tega; sami imajo dosti otrok, in komaj zanje potrebni živež zaslužijo.« 
»Uboga sirota!« reče Ljudmila; »zde se ne čudim, da si žalostna.« 
»Res,« reče deklica, »prav žalostna sem lesem prišla. Pa ko bi trenil, mi je ljubi Bog vso žalost od srca odvzel; tako nekako pokojno je zde moje srce, in nimam nobene skrbi več, ko le po volji Božji živeti, da bi imel Bog dopadenje nad menoj.« 
Te besede nedolžnega otroka in pobožnost, katera se je iz vsega njegovega dejanja svetila, so Ljudmili v srce segle. Prijazno ko naj bolje mati pogleda deklica, in reče: »Jaz mislim, moja ljubka! da je Bog tvojo molitev uslišal. Le stori, kar si mu obljubila, in nič ne jokaj. Se ti bo že pomagalo. Stopi malo z menoj!« 
Kristinica, tako je bilo dobri deklici ime, se bistro v neznano ženo ozre, in se brani z njo iti. »I kam pa?« je dejala. »Jaz ne smem, moram domov iti.« 
Ljudmila reče: »Sem znana z gospod fajmoštram, ki so tvoji bolni mamki toliko dobrega storili. K njim pojdeve. Bom z njimi govorila, kako bi se ti pomagalo.« Ko je to izrekla, poda deklici roko, in deklica gre vsa rada z njo. 
Gospod fajmošter, čestit pa ljubezniv mož, so ravno pisali. Ko vidijo ženo z dekličem v hišo stopiti, vstanejo od za mize, in se prijazno začudijo. Obe jim kušnete roko. In Ljudmila jim pove, kako je Kristinico spoznala, in reče dekletu malo iz hiše stopiti, ker bi rada še nekaj posebnega z gospod fajmoštram govorila. 
»Gospod Oče!« začne zde Ljudmila, ko je dekle odšlo, »jaz mislim tega dekliča k sebi vzeti, in mu mater namestiti. Le tolikanj mi je všeč. Moji otroci so mi v prvi mladosti pomrli. In moje srce mi pravi, da bi ljubezen, ki sem jo do njih imela, lahko temu otroku skazala. Vendar bi poprej rada zvedela, ali mi oni, ki bolje poznajo starše in otroka, to svetujejo. Kaj pravijo k temu? Svoje kratke dni, kolikor mi jih Bog še da na zemlji, bi rada s kakim dobrim delam zaznamovala. Kaj menijo, ali bi bila dobrota, katero bi storila temu otroku, prav obrnjena?« 
Gospod fajmošter se tega zelo razvesele. Povzdvignejo oči in roke, in reko: »Bodi hvaljena sveta previdnost Božja! Boljega dela krščanske ljubezni, mati! bi menda ne mogla storiti, in tako pametnega in pobožnega otroka, ko je Kristinica, bi tudi ne dobili kmalu. Njeni starši so bili pravični in iz srca pobožni. Lepo so tega otroka učili; le škoda, da so tako zgodaj umrli! O, ne bom nikdar pozabil, s koliko žalostjo je mati ob svoji smrti pogledovala to preljubo dekle, ki je pri njeni postelji jokali in vzdihovalo, s kolikim zaupanjem se je proti nebesam ozirala, in je dejala: Ti, moj Oče nebeški! boš tudi temu dekletu oče. Ti boš moji hčeri drugo mater dal. To vem do trdnega, in zato umrem v miru. Glejte, te besede se bodo zde izpolnile, in vse kaže, da vas je Bog sam te zapuščeni siroti mater izvolil. Po njegovim nagibu ste doli k nam prišli; on vam je v misel dal, preden ste se domov vrnili, še v cerkev iti ravno takrat, ko je bilo tudi dekle v cerkvi. Očitno je to Božje delo. Hvaljena bodi sveta previdnost Božja!« 
Zde so gospod fajmošter deklica spet v hišo poklicali, in reko: »Glej, Kristinica! ta le dobra žena ti hočejo zde mati biti. To je pač velika dobrota, katero ti je ljubi Bog poslal! Ali hočeš z njimi iti, in jim dobra hči biti?« 
Kristinica reče vesela: »O rada!« In začne od veselja jokati. V joku ne more dalje govoriti, da bi ženo zahvalila; molče ji roko kušne, in jo ljubeznivo pogleduje. 
»Glej, Kristinica!« so še dejali gospod fajmošter, »kako Bog zate skrbi. Ko so ti tvoja ljuba mamka umrli, ti je Bog drugo mamko poslal, ki te hočejo k sebi vzeti. Kako te Bog vendar ljubi! O, ljubi ga tudi ti, tolikanj dobrega Očeta! Zaupaj vanj, in spolnuj rada in na tanko njegove zapovedi. Bodi tudi ti svoji drugi mamki ravno tako dobra in pokorna hči, kakor si bila svoji ranci mamki. Potlej te bodo tudi ta mamka radi imeli, in dobro ti bo. In še to le pomni dobro: Ne boš tudi v prihodnje brez vsega trpljenja. Pa moli, kadar boš v trpljenju, ravno tako iz srca in s tolikim zaupanjem, kakor si dans v cerkvi molila; in Bog ti bo pomagal, kakor ti je dans pomagal.« 
Na to so še po dekličeve sorodnike, namreč po strica in teto, in po botro poslali, in jih vprašajo za privoljenje. Vsi dovolijo radi v to, in pa še veseli so, ko je žena rekla, da vzame Kristinico, kakor je pri tej priči napravljena, vse druge oblačila pa, in kar bi imela še od rance matere dobiti, njim in njih otrokom prepusti. Le dvojih molitnih bukev je Kristinica še po svoji ranci materi želela, da bi jih imela v njih spomin, in ji jih dajo. 
Druga razstava. 
Kristina je pobožna in pridna hči. 
Proti večeru reče Ljudmila napreči, vzame Kristinico k sebi na voz, in se peljete iz Kranja. Pozno v noči že je bilo, ko pridete domov iz Zagorice. Večerjate nekoliko, in Kristinica mora zraven Ljudmile sedeti. Potlej jo Ljudmila za roko prime, in pelje v čedno čumnato, ki je bila tik njene stanice, ter ji reče: »Tukej le, Kristinica! boš posihmal ležala. Le lepo se sleči, in ne pozabi luči ugasniti. Lahko noč! dobro spi!« 
Kristinica je vsa v veselju, da žena tako prijazno z njo ravna, in da Bog tako po očetovo zanjo skrbi. Preden se uleže; še povzdvigne oči in roke, in moli k tolikanj dobrotljivemu Očetu. 
Ko se dan napoči, je Kristinica že na nogah. Gre k oknu, in pogleda skozenj. Pred seboj pod hišo vidi kuhinjski vrt, in na njem zelenjavo in mnoge cvetlice in breskvice, ravno cveto belo in rdeče. Pod vrtam šumi bister potok, in po potoki rastejo visoke jadneje in vrbe. »O, kako priročno,« pravi vesela, »mi bo zeli in cvetlice zalivati! Tudi v suši mi ne bodo sihnile; voda je vsak tako bliz.« Ko se na desno obrne, vidi hleve, in za hlevi sadni vrt; z mnogim lepem drevjem je zasajen, in v naj lepšem cvetju je nekaj dreves. Prek sadnega vrta pa so travniki in njive z mnogim žitom, in vse, kar njene oči dosežejo, je zeleno in v cvetju, vse lepo kaže. In od vseh strani ji puhti prijeten duh v čumnato, in zdi se ji, ravno kakor da bi bila v raju. Tedej reče sama pri sebi: »Tolikega veselja pač nisem vredna!« In poklekne, ter moli in hvali vnovič ljubega Boga, ker ji je dal v tak lep kraj in k toliko dobri ženi priti. 
Ob sedmih je bila v farni cerkvi v Blede maša. Pobožna Ljudmila je šla vsak dan k maši, če je le kaj posebnega ni zadržalo. Odslej sklene tudi Kristinico seboj jemati, ker je spoznala, da je daritev svete maše studenec vseh Božjih dobrot. Koj prvi dan jo vzame seboj. 
Pot je šla med njivami in sečami skozi vas. Kristinica skaklja vsa vesela za svojo mamko, in jo vedno kaj poprašuje. »Jej, kako visoko stoji ona le hiša!« se začuda, ko zagleda Bleski grad na strmim pečevju. Ljudmila reče: »Tam na oni višavi je Bleska graščina, naša gosposka. Kaj ne, kako častitljivo pogleduje doli na svoje podložne! V starih časih, ko ni bilo nič varnega pred sovražnikom, so gradi sploh na visoke hribe in reči stavali, in pri straneh, kjer je bilo moč do njih priti, z močnim ozidjem in z železnimi vrati obdajali, da jim tudi hud sovražnik ni kaj mogel.« 
Pod gradom je Blesko jezero, in v sredi njega otok z lepo cerkvijo. Ko Kristinica jezero in otok s cerkvijo ugleda, se še bolj čudi. Kaj takega še nikjer ni videla. Sava reka, ki jo je v Kranju pred očmi imela, ji je bila velika voda; pa ni bila tako široka, tudi ni stala, in nikjer ni imela otoka s cerkvijo na njem kakor ta. Sterme vpraša: »Mamka! kaj pa je ona velika voda tam le, ki je v sredi nje zeleno brdo, in na brdi cerkev z visokim zvonikam?« Ljudmila pravi: »Ta voda stoji, in je zmeraj enako velika, ker je sproti le toliko odteka, kolikot je priteka. Taki vodi se reče sploh jezero, in ker je to v Bledi, mu pravimo Blesko jezero. Eno dobro uro ima v okrogljiji, in v njem so ribe, ki po centi in še več tehtajo. Tak suh kraj pa, ki ga okoli voda oteka, kakor ono le z drevjem obraščeno brdo, katero tako lepo iz jezera moli, se imenuje otok. Na njem je cerkev z visokim zvonikam, materi Božji v čast posvečena. Le čakaj, Kristinica! kadar bom utegnila, bova pa tja k maši šle. V ladjico ali v čeln bova stopile, in se prepeljale. Po zimi pa, ko jezero zamrzne, bova po ledi tja šle; ko se led dobro utrdi, sme celo živina z vozimi čezenj. Zde pa le malo hitreje stopile, da pri farni cerkvi maše ne zamudile. Odzvonilo je že, in ko ura sedem odbije, pristopijo Gospod takoj k altarju.« 
In ste stopile, in prišle v cerkev. Kristinica poklekne ponižno zraven Ljudmile, vzame molitne bukvice iz žepa, in moli z zbranim duham in iz srca. In je z mamko zmeraj rada k maši hodila. Ob nedeljah in zapovedanih praznikih je bila vselej tudi pri krščanskim nauku, je zvesto poslušala, in do dne do dne umnejši in boljši prihajala. 
Kristinica je že znala brati in pisati; vendar je s privoljenjem svoje matere še v nedeljsko šolo hodila. Brali so v šoli krščanski nauk in druge duhovne bukve; in Kristinica se je še bolj zložno navadila brati, in v krščanskim nauke še bolj utrdila. Tudi doma je rada brala. Marsikateri otroci so vse v igrah; ona pa, kadar je čas pripustil, je kake svete bukve v roke vzela, in pridno brala, in v branju tolikanj veselja našla, da bi bila dostikrat raju jed ko branje popustila. In kar je brala, je v srci ohranila, in v svojim dejanju in nehanju kazala. Bila je ponižna, krotka, potrpežljiva, vsa nedolžna. Pred vsako spovedjo je šla mamko odpuščenja prosit. »Mamka!« je rekla, in solze se ji po licih ulijejo, »ako sem vas kdaj razžalila; prosim, odpustite mi. Bog ve, kako mi je žal, in da vas iz srca ljubim.« 
Enega dne se je malo spozabila, in je dekel eno grdo pogledala, ker je slišala, da jo je v neki reči po nedolžno obrekla. Pa preden je šlo solnice za goro, se tega skesa, gre k dekli, in reče: »Ljuba Mica! te prosim, zanesi mi, da sem bila davi nate nevoljna. Če si ti tudi zoper me govorila; te jaz vendar zmeraj iz srca ljubim, kakor je Kristus zapovedal.« Te besede so deklo presunile, in od tistega časa ni nič več zoper Kristinico govorila. 
Tudi je bila Kristinica z mladega delavna in pridna. »Kdor ne dela,« si je mislila, »naj tudi ne je.« In je zde na vrt ali v polju okopavala in plela, zde govedini pokladla, in jo napojila, zde predla, ali nogovice in jopice pletla. Nar raju pa je bila pri šivanju in kuhi, ker je vedela, da je to naj potrebnejši med ženskimi deli. Ljudmila se je na oboje dobro spreumela, in ko je večkrat na kako ženitnino šla kuhat, je tudi Kristinico seboj vzela, da se je bolje izučila. 
Kristinica se je sicer čedno nosila; vendar ni imela nikoli nič na sebi, kar bi bilo nečemerno ali zoper njen stan. Nečimrnost in prevzetnost je zelo studila, in s posvetnimi dekliči ni hotela znanja imeti. »Kdor si život z brhkimi oblačili olepšuje,« je časi rekla, »ogrduje dvojo dušo; kdor je v zunanjem nečimrn, je v srcu napuhnjen. In kaj bi se človek napihoval, ko sam iz sebe nima drugega ko greh? Le nečimrnosti in napuha me Bog obvaruj!« 
Tako je Kristinica pri Ljudmili več let v svoji nedolžnosti rastla ko cvetlica na vrti. Starji ko je bila, več je Ljudmila nad njo veselja imela, in kdor koli jo je poznal, mu je bila všeč. Marsikatera dekleta so ji bile zato nevoščljive. 
Tretja razstava. 
Kristina zgubi dobro Ljudmilo. 
Ali ko je bila Kristina osemnajst let stara, je Ljudmila zbolela. Kristino je to grozno pobilo, in s toliko ljubezni ji streže, kakor da bi bila njena lastna mati. Vedno je pri njeni postelji, in v naj manjših rečeh ima skrb zanjo. Ko Ljudmila zaspi, hodi le po prstih, da bi je ne zbudila. Večkrat prečuje vso noč pri njej; slaba lučica ji brli, in naj bi jo zaspanec premagal, se zbudi, da bolnica le pokašlja, ali da se le zgane. Akoravno je bolezen dolgo trpela, se ni naveličala streči. 
Ljudmila je vedela ceniti to otročjo ljubezen, in je blagoslovila tisti čas, ko je Kristino k sebi vzela. Eno noč po zimi, ko je bilo grozno mraz, je bilo Ljudmili vidama huje. Zelo jo je žejalo, in pijača je bila pošla. Vse je že pospalo, Kristina sama je še pri njej. Gre in zakuri na ognišči, pristavi piskrec vode z lipovim cvetjem v njej, da zavre, in prinese bolni mamki pijače. Mraza drgeta po vseh vdih. Ljudmila vzame in pije, ter reče: »Kristina! ti si mi pač dobra; moja lastna hči bi mi ne mogla bolje postreči. Ljubi Bog ti to povrni! Tudi jaz te ne bom brez vsega povračila pustila. Ljubezen sicer se ne da plačati; pa boš videla, da nisem nehvaležna. V svoji zadnji volji sem ti že toliko odmenila, da boš oskrbljena. Po moji smrti boš to zvedela.« 
Kristina je jela jokati, in prosi, da naj ji vsaj od smrti še ne govori. Ali Ljudmila reče: »Ljuba moja! nikar ne plakaj, ko sem smrt v misel vzela. Smrt nitako strašna, kakor se marsikomu zdi. Ona in pa prijateljica, katera nas reši iz ječe, ki v njej koprnimo, in nam odpre vrata v bolj deželo. Glej, veselim se, da ga bom kmalu gledala, v katerega sem verovala, akoravno ga nisem videla. Ostani, ljuba Kristina! zmeraj pobožna; ljubi Kristusa, ki je iz ljubezni do nas na križu umrl, vedno iz srca; ne stori nikoli nič hudega, ampak le dobro: potlej ti bo smrt kdaj tudi lahka in sladka. Od vsega trpljenja rešenemu in vekoma srečnemu biti ni strašno.« 
Ljudmila je premolknila. Lesen, pa umetno zdelan križ z bridko podobo našega Zveličarja, ki ga je bila držala in kuševala. Potlej reče: »Še ga vidim le v podobi, svojega Zveličarja; pa kmalu kmalu P o neizrečeno veselje! ga bom gledala obličje v obličje. Ta le podoba mi spričuje, da je iz ljubezni do mene na križ svojo kri prelil, glavo nagnil in umrl. Že tukaj na zemlji mi je bil naj bolje prijatelj; to je moje srce velikokrat izkusilo. Nar sladkejši ure v mojim življenju so mi bile tiste, ki sem v njih njegove presvete nauke in zgleda, njegovo neskončno ljubezen do nas premišljevala, ko sem duha in srce proti njemu povzdvigovala in molila. Ni zveličanja za nas, kakor če vanj verjemo, in njegove besede dopolnimo. Ako v trpljenje vanj zaupamo, zadobimo gotovo tolažbo in mir svoji duša. In tako najdem tudi zde v njegovih besedah zadnjo tolažbo. Sej je dejal svojim učencem: V hiši mojega Očeta je veliko prebivališč. Ko bi bilo drugače, bi vam bil povedal. Grem tja, da vam mesto pripravim. Tako je rekel, in moje mesto, mislim, je pripravljeno; moj Gospod gre pome, in z veseljem pojdem za njim.« 
Je hotela še govoriti; pa njena beseda je popolnoma opešala. »Oče,« reče še prav tiho, »v tvoje roke zročim svojo dušo!« To so bile njene poslednje umevne besede. In njene oči vpadejo, in so vse steklene, njena sapa slabi, in mrzel pot je po njenim čelu. Kristina se prestraši; gre, in skliče ljudi v hiši. Tudi gospod fajmoštru je sporočila, da mamki težave prihajajo, in pridejo, ter molijo nad njo. In Ljudmila kušuje bridko podobo, in zatisne oči, in še povzame, in umre. In Kristina joka tako bridko, kakor takrat, ko je svojo lastno mater zgubila. 
Ljudmilo so po soseski vse spoštovali. Ubožni so v njej veliko dobrotnico zgubili. Torej je bilo tudi obilno ljudi pri njenim pogrebu, ki so zanjo Boga prosili, in veliko solz je bilo po njej prelitih. 
Četrta razstava. 
Kristina je z malim dovoljna. 
Po pogrebu je sodnik iz graščine prišel, in rance Ljudmile zadnjovoljno naredbo odpečatil in oznanil. Šest sto goldinarjev je Kristini odvoljenih, in rečeno, da naj se precej nalože, da bo od njih obrest imela in kdaj pošteno doto. Tudi sme Kristina, je bilo zapisano, iz rance dragin, katero hoče, izbrati, in v spomin vzeti. 
To slišati so sorodniki rance Ljudmile debelo gledali, in se kislo držali; da bi si Kristina ravno po svoji volji dragin katero izbirala, to jim že celo ni všeč. S hinavsko prijaznostjo bi jo radi brž odpravili, in ji ponujajo zde to, zde ono reč. »Na, Kristina! na to le ruto,« pravite dve nališpane dekleti, ki je bila ranca nuna teta. »Ranca teta so jo le o velikih praznikih nosili. Je še čisto nova; in pa le poglej, kako je lepo pisana! Lepše bi skoraj ne mogla biti!« 
Pa eden iz sorodovine, umeten in pravičen mož, je dejal: »Ne govorite ji vendar takih pič! In pa kaj se le v to vtikate? Pustite, da naj si Kristina sama po svoji volji izbere.« Dekletoma se je malo zakadilo; vendar jenjate Kristini reči, ki so brez vse cene, hvaliti, in nadležno ponujati. 
Kristino je ta nadležnost vso omotila; ne ve, kaj bi si izbrala. Na zadnje le reče sodnik: »Kristina je uboga sirota; se moram zanjo potegniti. Tukej je dosti reči, ki imajo kaj cene. Ljudmila, dobro vem, in pa tudi pismo tako govori, je Kristini kako dragino hotela zapustiti, da bi v potrebi kaj pomoči imela. Torej dam Kristini odlog pomisliti, kaj da bi si izbrala. Kristina! le pomisli si,« ji reče, »in jutri pridi in povej, kaj da bi rada.« 
Pred ko ne, je vsak lahko mislil, bodo zde še prepiri vstali. Velika dekla je Kristini svetovala, da naj si zlato avbo ali pa srebrni pas izbere. Hlapec je dejal, da naj raju vzame zlati prstan, ki je bil drag diamant v njem. 
Drugo jutro se rance sorodniki spet sindejo. Uno butasto mečejo po Kristini svoje nevoščljive oči; čuda, da je ne predrejo. Ali Kristina pristopi, in jim prijazno reče: »Jaz si ne bom nobene posebe dragine izbirala. Nar slabši reč, ki jo bom od rance mamke v spomin dobila, mi bo draga in ljuba. Sej so me že tako dovolj v denarjih obdarili, in nesem vredna toliko dobrote. Le oni le leseni križ z bridko podobo prosim, ki so ga mamka ob svoji smrti v rokah imeli, in z zadnjimi solzami in mrtvaškem potem močili. To mi bo naj dražji spomin. Kolikorkrat ga bom videla, se bom spomnila njih poslednjih naukov. Ti so bolje od časnega blaga. Če bom po njih živela, bom srečna tudi brez zlata in srebra. Blagoslov rance mamke bo nad menoj.« 
To je sorodnikom zelo dopadlo. Na videz ne morejo prehvaliti Kristine in njene pobožne izvolje, dasiravno se ji za hrbtom v pest posmehujejo. Velika dekla pa je iz hiše grede rekla: »Mende si prismojena, da si nisi kaj boljega izbrala! Kaj nisi videla, kako sem ti vedno migala? Ta stari križon bi bila tako lahko vzela. Noben človek ni zanj maral, nobeden bi ga ne bil pogrešil. Pač nisi pametna!« Ali sosedov eden, že siv starček, je dejal: »Bog bodi s teboj, Kristina! Ti si dobra, pobožna, hvaležna deklica. Verjemi mi, ta leseni križ ti bo več sreče prinesel ko zlato in srebro, in v svoji zadnji uri boš pri njem več tolažbe in pokoja našla ko pri biserih in dragih kamnih. Kristina, pomni to dobro!« Kristina je leseni križ v svojo skrinjo shranila, in ga je raju imela ko vse drugo v skrinji. Kolikorkrat ga je pogledala, se izmisli, da se je zavoljo lepega miru z malim dovoljno skazala, in veselje in pokoj se ji v srce vlije. Samogoltni deležniki pa so se pri deljenju še razprli, in so od tega, kar so dobili, več žalost ko veselja užili. 
Peta razstava. 
Bog pošlje Kristini mnogo trpljenje. 
Kakošnega pol leta pred Ljudmilino smrtjo bi bil mladi Zakopar, ves pameten in zal mladenič, Kristino rad v zakon vzel. Matere ni več imel v življenju. Razodel je očetu svoje želje. Očetu je bila všeč ta izvolja; so šli, in pri Ljudmili prosili neveste. 
Ljudmila je dejala: »Ta novina, ljubi Zakopar! me prav razveseli. Vaš sin je zrejen v Božjim strahu. Ga poznam z mladega; vedno je bil priden, zmeren in pameten, kakor se poštenemu mladeniču spodobi. Za tega voljo vam vaše prošnje ne morem odreči; vam povem, še le veseli me kaj takega. In vem, tudi Kristina bo privolila. Samo malo premlada še se mi zdi. Kaj pravite, ali bi se ne dalo to še eno leto odložiti? Med tem pa bi vi Andreja (tako je bilo sinu ime) h kakšnim dobrim ljudem pripravili, da bi se še kaj izučil. Če je on potlej še teh misel, in tudi moja rejenka še pri volji; bom tudi jaz, če mi da Bog že živeti, vesela te lepe družbe.« 
Oče in sin sta bila tega dovoljna, in sta precej skrbela za službo, v kateri bi se Andrej vsega kmečkega dela dobro navadil. Ljudmila mu je bila še nekaj obleke napravila, preden je od doma šel. 
Zde po smrti rance Ljudmile, ko se Kristina ni vedela kam obrniti, jo stari Zakopar v svojo hišo vzame, da mu gospodini. Eno leto po tem pride Andrej domov, in njemu in Kristini je iz srca žal, da dobre Ljudmile ni pri njuni ženitvi. Ko po poroki iz cerkve prideta; gresta na njen grob, ki ga je Kristina z lepimi cvetlicami zaljšala, poklekneta, in zahvalita s solzami v očeh za velike dobrote, ki sta jih od nje prejela. 
Andrej in Kristina sta srečno vkupej živela, in svojega starega očeta, tako rekoč, pestovala. Tode njuno življenje ni bilo dolgo brez trpljenja. Preden je štiri leta preteklo, sta očeta zgubila. To je oba silno užalilo, bridke solze točita pri njegovim pogrebu. 
Eno leto potlej je Andrej z visokega drevesa padel, si roko zlomil, in se hudo pokvečil. Ob življenje sicer ni prišel, pa njegova roka ni bila več za težko delo. Andrej je bil zelo žalosten te nesreče. »Kristina!« je rekel svoji ženi, »kako bova zde živela, ko ne bom mogel delati, kako redila otročiče, ki nama jih je Bog dal?« 
Pa Kristina mu reče: »Andrej! naj ti ne upade srce. Le v Boga zaupajva; on, ki nama je doslej pomagal, nama bo tudi v prihodnje pomagal. Od svoje strani pa storila, kolikor le moreva. Kdor v Boga zaupa, in rad dela; ne pride lahko v tako nadlogo, da bi se mu ne moglo pomagati.« 
Pomišljujeta, kaj da bi storila. In skleneta še enega hlapca vzeti, kateri bo težji dela pri hiši opravljal. »Kar je pa lažjega,« reče Andrej, »bom že sam opravil, in tudi poskrbel, da se pri hiši vse prav ravna.« n »Prav, prav, Andrej!« reče Kristina; »jaz pa upam mimo svojih hišnih opravil tudi še s šivanjem in pletenjem kaj zaslužiti.« 
Ali Bog jima pošlje kmalu drugo nadlogo. Hlapec, ki sta ga bila privzela, je tobak pil. Večkrat sta ga opomnila, da naj varuje, da ne napravi kake škode. En večer pa mu je tleča goba ponevedama iz pipe v seno padla, in vstane ogen, ter pogori vse pohištvo in živina; Andrej in Kristina z družino sta komaj življenje otela. To je bila zde velika reva! Pred je Andrej prišel ob gibko roko, da ne more težkih del opravljati; zde prideta še ob pohištvo in živino! 
Pohištva jima je pred vsem drugim treba. Pa kje denarjev vzeti, da bi si ga spet postavila? Komej sta izplačala zdravnika, ki je Andreja zdravil. Kristininih šest sto goldinarjev je bilo pri kupcu naloženih. Andrej bi jih bil rad od njega dobil. Ali kupec je dejal, da k letu osorej mu hoče, kakor je pogodba v dolžnim pismu, naložnino z obrestjo izplačati, pred pa ne vinarja. 
V tej veliki zadregi jima, kolikor potrebujeta, bogat kmet za navadno obrest ponudi na posodo. Prav hvaležna sta mu za to dobroto, in kmalu spet postavita čedno hišo in hleve, ter si nakupita živine in potrebne oprave. Vesela se s svojimi otročiči in posli vselita v novo hišo, in spet delata pridno. In po tolikim trpljenju, katero sta že prestala, se štejeta spet srečna, in ne moreta Boga dohvaliti, da sta si spet toliko opomogla. 
Šesta razstava. 
Bog Kristini v sili prečudno pomaga. 
Ali na svetu je ni stanovitne sreče; veselje in žalost se vedno premenjavata. To sta Andrej in Kristina kmalu spet vnovič izkusila. Še ni leto minilo, in kipec, ki so bili Kristinini dinarji pri njem naloženi, je prišel ob vse premoženje; strela je udarila v njegovo hišo, in vse njegovo blago je zgorelo. Mož, kateri jima je bil denarjev posodil, je bil le iz lakomnosti tolikanj postrežljiv, ne iz krščanskega usmiljenja. Brž ko je zvedel, da je Kristinina naložnina zgubljena, je prirojil, in se roti in kolne in razsaja nad Kristino, dasiravno je bila ona pri tem popolnoma nedolžna, in sama vsa prepadena; in jima napove dan, ko hoče izplačan biti, in če da ne izplačata, pravi, da ji bo rubil, jima prodal njuno hišo, in kar imata, in divja in razbija, da se vse trese. 
Britki dnevi so se zde za Andreja in Kristino začele. Oba sta ob žalosti vsa pobita. Le še tri tedne je do dneva, ko morata plačati, nič več ne. Ne previdita, kako bi se jima še pomagalo; vendar zaupata v neskončno modrega in dobrotljivega Boga. Zlasti občuti Kristina veliko žalost, srce le se ji hoče razpočiti; pa grozno veliko je tudi njeno zaupanje v Boga. 
Zvečer pred tistim dnevom, ko sta imela plačati, gre Kristina pod streho v izbico jokat, da bi je mož in otročiči ne videli. Je vzela leseni križ, dragi spomin potrpežljivosti in pobožne zaupljivosti, v roke, in se vrže na kolena, ter moli. 
»Ljubi Zveličar!« je dejala, »jaz sem pač v velikih stiskah. Ko bi jaz sama trpela, bi mi že ne bilo toliko; ali mož moj in otročiči se mi smilijo. Oh, srce v meni se taja, ko to izmislim! Ne zase, ampak le zanje te prosim. Kakor si ti v svojih smrtnih težavah k svojemu nebeškemu Očetu molil tako tudi jaz zde molim: Oče! ako je mogoče, odvzemi mi to grenko trpljenje; vendar ne moja, ampak tvoja volja se zgodi.« 
Je umolknila, J in se spet zjoka, in križ v njenih rokah je od solz ves moker. »Oh,« je dejala, »osrčje v meni se trga, ko se spomnim nedolžnih otročičev! Oče, ljubi Oče! usliši me, usmili se mene in mojih otročičev. Ko bi tudi mati mogla pozabiti svojih otrok, ti nas ne boš pozabil. Sej si sam tako rekel. Skaži tedaj svoje usmiljenje.« 
Pogleduje spet bridko jokaje križ, ki ga v pesteh drži, in reče: »Oh, ljubeznivi Zveličar moj! kakor si se s križa v svojo presveto mater ozrl, tako se zdi z nebes ozri v ubogo, grešno mater, katera žalosti omedluje. Sej si jim bliz, kateri so potrtega srca. Daj, da kane le kaplja tvoje tolažbe v moje srce, in mi bo pomagano. Takrat, ko sem bila še v Kranju uboga sirota brez očeta in matere, ko se nisem kam vedela obrniti, in sem v cerkvi k tebi molila, takrat si mojo molitev prečudno uslišal; oh, usliši me tudi zde le!« 
Tako je precej dolgo molila. In glej, kakor bi trenil, se ji srce ohladi; mirna in pokojna je, kakor takrat, ko je po smrti svoje preljube matere pri altarji molila. Spomni se besed, katere so ji bili takrat pri slovesu gospod fajmošter rekli, da ji bo mareč ljubi Bog, če iz srca k njemu moli, vselej pomagal. In potolažena in pokrepčana v zaupanju v Boga je tudi zde vstala, ne več v solzah žalosti in bridkosti, ampak v sladkih solzah notranjega miru in pokoja. 
In je nesla leseni križ spet spravit, kar majhna trščica od njega na tla pade. Pred nekaj časam namreč je bil križ malo polomljen, in potlej zliman. V Kristininih solzah in gorkih rokah pa je lim odmaknil, in prilimanih trščic ena se je zadaj omajala in odkrušila. Kristina gre pred okence na luč, in pogleda, kako bi se škoda spet popravila. In glej, nekaj svetlega se ji zablisketa iz križa! Kristina ostrmi. Pregleda križ bolj na tanko, in vidi, da je votel, in v njem nekaj svetlega. Preiskuje, in najde, da je odzadej z gladkimi trščicami zapahnjen, in se tako lepo sprejmejo, kakor da bi bile le vložene. Jih začne premikati, in odpahne, in ugleda v lesenim z rdečem žametom podvlečenim križu drug svetel križec. Ga potegne iz njega in ogledava. Njegova svetloba blisketa in se utrinja, da jo komaj oči prenesejo. In Kristina spozna, da je svetli križec iz dragih v zlato vdelanih diamantov. Vnovič se zjoka na žalosti, ampak veselja, ter poklekne, in reče: »O dobrotljivi Oče! spet si mojo molitev uslišal. Oh, naj ti zde v hvalen dar tako moje solze!« 
Hiti v hišo k možu, in mu pokaže, kaj da je našla. Na klopi je žalostno sedel, in otrok enega v naročju imel; dva pa sta zraven njega tekala. Ugledati svetli križec poskoči na noge, in zavpije: »Moj Bog, kakšna prečudna pomoč! Ta križec je veliko vreden. Ž njim bova poplačala svoj dolg, in treba nama ne bo z otroci beračiti.« In od veselja jokata oba, povzdvigneta oči in roke proti nebesam, in hvalita Boga, kateri jima je pomoč poslal. Tudi otročiči pomole svoje ročice nakviško, in jokajo. In te solze, ki so starši in otroci z njimi Boga hvalili, so pred njim večji ceno imele ko naj draži diamanti pred svetom. 
Drugo jutro o zori je Kristina v Kranj šla; z gospod fajmoštram, ki je imela še otrok veliko zaupanje do njih, bi se zavoljo križca rada posvetovala. Čestit, od vseh spoštovan starček že s sivo glavo so bili. Jim pokaže križec, pove vso zgodbo od njega, in jih spomni tistih besed, katere so ji še otroku pri slovesu bili rekli. 
»Kaj še niste pozabili teh besed?« ji rečejo gospod vsi prijazni.« To je lepo! Zde vidite, da sem resnico govoril. Pač res, Bog je zvest pomočnik v nadlogi! Nihče ga ne prosi zastonj. Kdor vanj zaupa, ga ne zapusti. Od vaše prve mladosti do zde le je po očetovo za vas skrbel, in vam pomagal. Imejte tudi v prihodnje živo vero vanj in v njegovega ljubeznivega Sinu, dopolnjujte njegovo sveto voljo, zaupajte vanj v vseh nadlogah, redite v njegovim strahu svoje otroke; in bo tudi še v prihodnje nad vami in vašimi otroci, vas bo tudi v prihodnje rešil iz vsake nadloge, in kdaj tja gori v svoje veselje vzel.« 
»Ali pa smem,« reče Kristina, »križec zase obdržati? Ali bi ne storila krivice rance Ljudmile sorodnikom, ko bi ga obdržala? Oh, saj je več vreden ko vse druge dragine, ki jih je zapustila!« 
Gospod fajmošter so rekli: »Kristina, ta križec je vaš. Ranci Ljudmili je bilo javalne znano, kako kaj dragega je v lesenim križi. Ali njena zadnja volja je bila vam naj boljši svojih dragin zapustiti. Iz ljubezni do miru in z malim dovoljni ste s sicer naj slabi reč izbrali. Pa Bog jevašo izvoljo osrečil, in dal, da ste naj bolje reč dobili, prav kakor je bila rance Ljudmile volja. Bog vam je v zaničevanim križu skrit zaklad v roke dal. Damanti v križu so veliki; obljubim, da je bliz šestnajst sto goldinarjev vreden. Vzemite križec od Boga, prodajate ga, plačajte z izkupljenimi denarji svoj dolg, in kar vam jih še ostane, jih uživajte s hvaležnim srcem. Leseni križ pa shranite, da bo vašim otrokom in vnukam drag spomin v ranco Ljudmilo, vašo dobrotnico, in še bolj v veliko dobroto, katero je Bog nad vami storil.« 
Na to vtaknejo diamantov križec nazaj v leseni križ, ga spet s trščicami zapahnejo, in pravijo: »Kdo bi verjel, da je v tem le lesenim križu tako kaj dragega? In kakršna je s tem le križem, ravno taka je z našim trpljenjem na zemlji, katero prav lepo in razumno tudi križ imenujemo. Ozunaj je naše trpljenje podobno temu slabimu lesu; v sebi pa ima zaklad, kateri je bolje od zlata in diamantov. Vi to, Kristina! mislite pri vsakem pri vsakim trpljenju, in nikar se nikoli nesrečnih ne imenujte, ampak srečne se štejte, če vas Bog s trpljenjem obišče. Bo prišel dan, ko bo zagrinjalo samo odpadlo, in se pokazal zaklad veliko bolje od zlata in diamantov. In če se to ne zgodi vselej tukaj, boste gotovo tam spoznali, da je bilo vsako trpljenje skrita, pa neizrečeno velika dobrota Božja, katera nas v resnici obogati, in za katero bomo Boga hvalili, ko se bo svet z vso svojo lepoto, z zlatom in vsemi diamanti, že zmel v prah in pepel.« 
Gospod fajmošter so poznali v mestu zlatarja, kateri je tudi z diamanti kupčeval. Pošljejo do njega, in ga prosijo, da naj malo k njim pride. Zlatar pride, ogleda diamantov križec, in ponudi osemnajst sto goldinarjev zanj. Devet sto jih je pripravljen takoj našteti, ono polovico pa obljubi čez tri mesece dodati. In Kristina je dovoljna in neizrečeno vesela. 
Iz tega Kristina tudi nobene skrivnosti ni delala. Zgodba od diamantovega križca se je tedaj kmalu razglasila. Tudi sorodnikom rance Ljudmile je na uho prišla. In pri tej priči se zberejo, imajo svet med seboj, in sklenejo Kristino za diamantov križec pri gosposke tožiti. »Ali bi ne bili trapasti,« pravijo, »ko bi Kristini pustili diamantov križec, ki velja osemnajst sto goldinarjev? Pač bi se nam ljudje lahko v pest smejali, ko bi se zanj ne pognali!« 
V tem stopi graščinski pisar, star in pravičen mož, s posebnim opravkam v hišo med ne. Slišati, kaj da so sklenili, se začuda njih nespameti, in jim tožbo popolnoma odsvetuje. »Če imate,« pravi, »kaj pameti, in dobra beseda pri vas še kaj zda; opustite to tožbo. Kaj ne, ko bi bili vi pri deljenju tudi vsi vedeli, da je v lesenim križu tako kaj dragega, in Kristina naj bi si ga izvolila; bi ji ga ne bili mogli nikakor odreči, ker je imela pravico izvoliti in vzeti, kar koli je hotela? Škoda tedaj, da bi se zde za to poganjali, in se še v pravdo spuščali! Vam povem, le v vašo zgubo bi iztekla. In pa ravno komaj vam je, da ste prišli ob diamantov križec! Pomanjkanju pobožnosti in spoštovanja do rance Ljudmile in pa trdobi svojega srca do uboge Kristine pripišite to. Ste se Kristini vedno posmehovali, in njeno izvoljo oponašaje leseno izvoljo imenovali; zde pa ste vi na vrsti, da se vam posmehujejo. Le nikar ne začenjajte te tožbe, da se ljudem še bolj ne v zobe ne daste.« Kakor koli jih je nevoščljivost in jeza trla, so mu mogli vendar prav dati, in niso tožili. 
Kristina pa je spoznala v vsem Božjo sveto previdnost, in vsak večer je šla, in pokleknila, in hvalila ljubega Boga, kateri svojih zvestih služabnikov nikoli ne zapusti. 
