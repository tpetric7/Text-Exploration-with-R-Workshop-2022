ŽIVLENJE S. HEME, BRUMNE KOROŠKE GRAFINE. 
Spisal in na svitlobo dal Janez Ciegler, višnagorski fajmašter. 
Natiščene in založene per Janezu Leon. 
1839. 
S. Hema, 
Brumna koroška grafina. 
1. 
Rojstvo s. Heme. 
Bogaboječa brumna grafina s. Hema je bila zlo imenitniga in žlahtniga rodu, kir njeni oče je bil celo cesarske rodovine, kter je cesarja Henrika I. z imenam Svetiga za strica imel. Rojena je bla s. Hema na Koroškim v letu 983 po Kristusovim rojstvu; njeni oče je bil Engelbert gospod Pajlenstainski, materi je bilo ime Juta. Veliko veselja so imeli starši nad svojo hčerko, ktera je imela veliko telesno, pa še več dušno lepoto. Veliko so si stariši perzadevali zalo hčerko v keršanskih resnicah terdno podučit, ino jo k brumnosti in svetosti napelvat, zato je pa Hema tudi, kakor na starosti, tako tudi na brumnosti zmiram rastla. Že v mladosti je spoznala, imenitnost človeškiga namena, vedla je, de vse na svetu je minlivo, vse mine in zgine kakor senca, le svetosti ino brumnosti sad vekoma ostane, zato je le skerbela s svetim živlenjam Bogu dopasti, in se božje milosti vredno storit. 
Oče Engelbert Pailenstainski graf pošle svojo dobro hčerko Hemo cesarici, kteri je bilo ime Kunegunda (Kuna), žena cesarja Henrika II. Cesarica Kunegunda je bila daleč okoli znana zavoljo svoje posebne brumnosti in pohlevnosti, lepe izglede je kazala vsim podložnim, kako morejo več za večno kakor za časno skerbeti, Bogu služiti in le v nebesih prave sreče iskati. Mlada gospodična Hema se je od cesarice vsih lepih čednosti naučila, jo v vsim zaderžanji posnemala in se tako v brumnosti vterdila. Hema je bila do dobriga podučena v vsih potrebnih delih in opravilih. V tistih časih so tudi imenitne žlahne gospodične domače dela s veseljam opravlale, so predle, šivale, kuhale, kterih del se zdaj manj imenitne gospodične sramujejo, takrat se takih del še cesarske gospodične niso sramvale. Hema je take dela rada in vesela opravlala in se tako izučila biti kdaj dobra gospodina. Naučila se je tudi od cesarice visoke učenosti, vterjena je bila v svetosti in je bila narlepši roža diviške nedolžnosti, vsi so jo spoštovali. 
2. 
Hema se omoži. 
O tistim času je bil na Koroškim nekak imeniten in žlahen graf Wilhelm III. po imenu, kter je bil gospodar v Brezjah in v Selčah, torej bogat, zraven tudi brumen in pravičen mož in pa zal in mlad. Ta imeniten gospod je Engelberta Pailenstainskiga grofa prosil de bi mu mlado zalo hčerko Hemo v zakon dal. Oče Engelbert je v to rad pervolil, kir je Wilhelma poznal in se na njegovo pravičnost zanesel. Tudi mlada Hema je v to rada pervolila, kir rada in z veseljam je vse storila, kar je očetova volja bila, spoznala je v očetovi volji božjo voljo. Zaročila se je Hema z Wilhelmam. 
Srečno in vesela sta živela Hema in Wilhelm v zakonskim stanu. S keršansko ljubeznijo zedinena sta bila oba eniga serca ene misli, ni ga bilo prepira ne krega narmanjšiga med njima, ampak v izgled vsim zakonskim sta se po keršansko rada imela, in se eden druziga k svetosti in brumnosti napelvala. Vsaki dan sta k sveti maši šla, in per maši lepo molila. Večkrat sta k spovedi in k svetim obhajili šla. Vsi so se nad njunim svetim živlenjam zgledvali, vsi so nju obrajtali in častili, posebno zato, kir sta revežam rada pomagala in njim veliko dobriga storila. Hema je lepo doto imela, cesar Henrik ji je dal v last več grašin na spodnim Štajerskim, tudi na Krajnskim eno grašino, kteri se Mokronog pravi. Veliko bogastva sta imela Wilhelm in Hema, živela sta v obilnosti. Marskaterimu je veliko bogastvo velika nevarnost od prave poti zaiti, in se na pot hudobije podati. Bogastvo je zapelivo, bogatinc kmalo pozabi na Boga, delivca vsih dobrot, sam sebe povikšuje in je rad prevzeten. Wilhelm in Hema sta per vsim svojim bogastvi le Boga hvalila in mu z brumnim svetim živlenjem svesto služila. Bogastvo sta v dobre dela obračala, veliko revežam pomagala in z obilnim darmi marskteriga sromaka razveselila. 
Ko bi bogatinci zdajnih časov po izgledu Wilhelma in Heme, bi pač ne vidili tako revežev od hudiga konc jemati. 
3. 
Wilhelm in Hema dobita dva sina. 
Samo bogastvo ni prava sreča zakonskih ljudi; dolgočasen je zakon, če ni otrok. Tudi Wilhelm in Hema sta otrok želela; Bog spolni njune želje, da njima s časama dva zala fantiča; starejmu je bilo ime Wilhelm, mlajšimu Hartvik. Nezapopadlivo je bilo veselje, kateriga sta imela Wilhelm ino Hema nad lepim zdravim fanti, žlahen dar nebeški sta njima bila. Nikdar nista mogla Boga zadosti zahvaliti za toliko veselje. Grozno veliko sta si perzadela fantiča v vsih keršanskih čednostih podučit, zredila sta jih prav po svojim mislih, vterdila jih v brumnosti in dobrodelnosti. Celo veselje ino vse zaupanje sta imela Wilhelm in Hema na svojih zalih fantičih, ktera sta rastla, kakor na letih, tako na brumnosti in čednostih. Wilhelm in Hartvik sta bila kakor dva lepa odrastlika žlahniga, imenitniga drevesa, ktera sta kazala obilni sad keršanskih čednost roditi. Oče Wilhelm in mati Hema nista mogla na svetu veči veselja in veči sreče doseči, kakor sta jo zdaj vživala. 
Dobrotliv Bog je hotel s. Hemo poskusiti, ali mu bo tudi v nadlogah, v zopernostih in nesrečah zvesto služila, zato je nje srečno in veselo živlenje napolnil z groznim britkosti. Velika žalost je napolnila dobro žlahno serce s. Heme, božja previdnost ji je dala okusit veliko grenkost zdajšnjiga življenja na zemlji. Zgubila je ves svoj trošt, vse svoje veselje na svetu; zgubila je naenkrat oba svoja ljubezniva sina Wilhelma in Hartvika. Hudobija grozovita njenih lastnih podložnih je strašno ranila njeno žlahno materino serce, vse bogastvo in premoženje jo ni zamoglo več razveselit, vender Hema vedno Bogu zvesta ostane in v božjo previdnost zaupa. O de bi Kristjani v svojih velikih nesrečah, v težavah in britkostih po izgledu s. Heme v božjo previdnost zaupali in zmerej mislili, de vse hudo, kar čez njih pride, sam Bog pošila, bi tudi oni srečo v nesreči našli. 
Graf Wilhelm in njegova brumna žena Hema sta imela več gradov na Koroškim in na Štajerskim, iz kterih sta veliko dnarjov dobivala. Narveč perhodke pa njima so dajale jame v Brezjah in Selčah na Koroškim, kjer so zlato in srebrno rudo kopali, potem zlato in srebro čistili in ga v velik dobiček daleč po svet razprodajali. V tistih jamah je bilo veliko kopačov ali knapov, kakor se po nemškim imenujejo, kteri so tudi s svojim delam veliko dnajev zasužili in hudobno nekteri zlo gerdo in pohujšlivo živeli. Zginil je med njim strah božji, drujga njim ni bilo mar, kakor pijančvanje, jigre, boji in še druge gerde reči; le malo še je bilo med njim poštenih. Knapje v Brezjah ali Selčah ali kopači v jamah, kir so rudo kopali, so bili že vsi okolici nadležni in nevarni. 
Nekaki oče iz Brezja, pošten mož, gre eniga dne s svojoj zaloj hčerjoj Marjeto na božji pot. Knapi poredni to zvedo, izprašajo kdaj bo nazaj prišel in po kteri poti. Ko zvedo, se spravijo vkup, gredo v oštarijo, se napijo in gredo potem čakat v samotni kraj očeta z zaloj hčerjoj Marjeto. Ne čakajo dolgo, perpelata se oče in hči ravno po tisti poti, knapi skočijo k njima; in ju ne pustijo naprej, zabavlejo in z gerdim besedami ju osramujejo in pravijo, plačati nam morata, pred ne pojdeta naprej. Pošten mož jih pogovarja, jm pravi, de nimajo pravice, kaj tirjat, jih prosi, naj ga pustijo naprej, nič ni pomagalo. Narhudobniši med knapi, Janez Grünwald z imenam, zaupije, plačala bota ja, in pa ta le tvoja Marjeta bo plačala, pred ne pojdeta naprej. Mož se tega zlo prestraši, vidi de pijanim knapam se ne more vbraniti, požene konje in hoče zdirjat, tode knapi skočijo h konjam, jih derže per berzdah, Janez Grünwald skoči k vozi, popade zalo Marjeto, jo potegne iz voza, in joj! gerde reči z njo počne, kar že drugim tovaršam desi ravno hudobni, se je preveč zdelo. 
Grozno žalosten pride domu oče s svojo hčerjoj v Brezje, serdil se je čez knape in ji sovražil vse od kraja zavoljo velike hudobije; kar slišat ni mogel od knapov, ne vidit ni mogel nobeniga. Hitro ko domu pride oče gre tožit hudobne knape. Še preden so se knapje stresvali in domu prišli, vse na tanko pove per gosposki, kako se je zgodilo. Ravno ob tistim časi sta bila v Brezjah oba mlada grofa Wilhelm in Hartvik sinova s. Heme, prišla sta ogledat jame, v kterih so knapje zlato rudo kopali, in de sta delavcam kopačam v jamah, to je knapam; zasluženo plačilo odrajtala. Ražalen oče gre h grofam in svojo hčerko sebo vsame, ko pride pred mlada grofa, se verže pred nju na kolena in pravi: Žlahna grofička! vidva sta gospodarja črez jame, iz kterih vaše bogastvo izvira, kopači ali knapi so vaši podložni, v vašim kruhi so, vi njim plačo dajate, zato mislim, de imate tudi vi pravico, z njimi zapovedvati. Prosim vas pomagajte mi, storite mi pravico per vaših knapih, zakaj meni se grozna krivica godi, z menoj in z mojoj hčerjoj so vaši knapi strašno gerdo ravnali, jes tega nisim v stanu, tiho preterpeti. 
Mlada grofa, ktera sta bila v vsi nedolžnosti zrejena; studila se njima je vsaka hudobija, posebno gerda nesramnost, sta že pred večkrat slišala, kako gerdi, hudobni in nesramni so knapi, ker so se že bližni sosedi tistih jam večkrat pertožili, vender tega nista mislila, de bili celo take reči počenjali. Zdaj pa ko sta slišala iz ust toliko žalostniga in ražaleniga očeta, sta bila žalostna, vnela se je v njima pravična jeza, potroštata žalostniga očeta in tudi hčerko in oblubita mu kmalo pravico storit. 
Gerdi hudodelnik Janez Grünwald je bil precej k sodbi poklican. V tistih časih je imel grof črez svoje knape vso oblast, imel je oblast črez živlenje in smert. Grofa sta hotla strašen izgled pokazat hude štrafinge zavolo take hudobije, de bi se bili knapje v prihodno bolj varvali in pametniši bili. Ko hudodelnika zvezanega pred grofa perpelajo, ga vpraša grof: »Je li res, de si ti hudo pregreho storil, kogar si tožen?« Gerdi hudobnež brez narminši grevenge odgovori prederzno: »Storil sim ja, kaj je še zato.« To je grofa še bolj ražalilo, zato je bil Janez Grünwald k smerti obsojen, in kmalo ob glavo djan, na kolesi je sklenil svoje hudobno živlenje. Ostrašliv izgled sta grofa mlada pokazala vsim knapam in sta se vernila k starišam domu. Stari grof je rekel sinama: »Prav sta storila, prav po mojim je to; hudobija se more štrafat, zdaj bodo knapje bolj pametni, varvali se bodo takih hudobij, kir se bodo bali take hude štrafenge. 
Tode vse je bilo sastonj, knapje so bili v hudobiji vkorenineni in zato se niso poboljšali. Terdovratniga človeka je pač težko na pravi pot perpravit. Hudobni knapi, namest, de bi se bili poboljšali, so storili strašen naklep, pomenili so se in sklenili, oba mlada grofa vmorit, in se nad njima znosit zavol štrafaniga tovarša, in zavoli lastne štrafenge, ktiro so mogli nekteri na životu, nekteri na mošni terpeti. 
En sam med vsim knapi je bil dober in pošten, pisal se je Paradaizar, ta ni nikoli dovolil v hudobijo svojih tovaršov, jih je večkrat svaril in opominal, de bi ne bili tako hudobni, zato so ga sovražili, ga zabavjali in dražili, skerbno se ga vgibajo, noben se neče z njim pačat, vse svoje pregrešne in hude naklepe pred njim skerbno skrivajo, bojijo se ga in mu očitajo, de jih toži. Tako hodobneži zaničujejo in sovražijo pravične zato, ki njim resnico perpovedujejo, in jim pregrehe očitajo. Pravični in dobri morajo na svetu preganjanje terpeti, zato de so skušeni in vterjeni v dobrim. Dobriga pravičniga se ne bo sreča ognila, hudobniga bo gotovo štrafenga zadela, če tudi skerbno skriva svoje hudobije, vse bodo razodete in grešniki osramoteni. 
4. 
Wilhelm in Hartvik, sinova s. Heme, oba umorjena. 
Eno nedelo, dež je ravno šel, so se knapi iz Brezjah zbrali, gredo eden za drugim, kakor so se bili pomenili v oštarijo, ktera je bila na samotnim hribu od Brezja precej odločena. Že navada je bila, de so se v tisi oštarii knapi večkrat zberali, pijančevali in mnoge norčije vganjali, vse hudobije so bile v tisti oštarji doma. Zdaj pa to nedelo imajo knapi kaj posebniga sklepat, zbralo se jih je blizo šestdeset in vsi so bili zamišljeni in tihi. Ko so bili vsi vkup, kolikor se jih je pomenilo, se zaprejo v hišo, vrata terdno in skerbno zapahnejo; okna zatisnejo, de bi živ človek ne slišal njih pogovorov in ne zvedel njih hudih sklepov. Vsedejo se okoli po klopeh vsi v knapovskim oblačili, černi kakor Judji; kader so kakšin svet deržali, v sredo med nje stopi eden tovaršov narhudobniši, in jim začne prav na serce tako le govoriti; Silvester Grünwald mu je bilo ime, ki je svojim tovaršam govoril, in jim je tako rekel: 
»Bratji, tovarši moji, knapi! Bog daj srečo, to je naše navadno pozdravlenje med nami, če pa tako pojde med nami, kakor se nam kaže, bomo skorej mogli reči: Proč, proč je naša sreča. Če bota ta dva mlada grofa neusmilena tirana čez nas gospodarila, kmalo bo konc našiga prostiga živlenja, zagrenili nas bodo v naših jamah, več nam ne bo živeti mogoče, če bota mlada grofa tako neusmileno z nami ravnala, kakor sta začela.« – 
Hitro, ko je Silvester Grünwald mlada grofiča v misel vzel, so vsi knapi z zobmi škripali in jeza se je na vsih obrazih očitno kazala, kir so bili vsi nevolni nad grofama, zavoljo ojstre štrafenge, ktera je vsakiga hodobniga knapa zadela. Silvester Grünwald to vidi, govori naprej svojim tovaršam in njim reče: »Ljubi bratci! jes sim Grünwald in Grünwald je bil moj stric, kter je pred dvema mesicama strašno smert storil, na kolesi je mogel umreti in vsim je znano, zato ki si je hotel z zalo Brezjanko kratek čas delati. Kam bo to prišlo, ako bodo z nami tako delali. Mi smo knapi, veliko moramo terpeti; noč ino dan moramo v tami pod černoj zemloj kakor kert riti, kader na svitlo pridemo nam narmanjšiga veselja ne dovolijo! Vzdignimo se čez naše tirane, pokažimo jim, de se hočmo deržat naših starih pravic, sklenimo pokončat oba mlada grofiča.« Ko je Grünwald te besede izgovoril, so vsi knapi roke k viško vzdignili in rekli: »Prav je, to hočmo, to smo perpravleni storiti; res je, grofiča preveč gerdo z nami delata, znosit se hočmo nad njima.« Potem pernese Grünwald veliko kruglo polno vina, jo postavi na sredo mize in reče: 
»Kdor je mojih misli, naj pije iz krugle, in poterdi moje besede.« Vsi pijo zdaj eden za drugim in potem se kušnejo, s tem poterdijo strašen sklep, de hočejo oba grofa vmorti. V to hudobijo je bil odločen pervi dan, kader bota mlada grofa v Brezje prišla, knapam in drugim delavcam zasluženo plačilo dajat. Ta hudoben naklep so nehvaležni hudobneži tako osnovali: 
Kader bota mlada grofa prišla plačvat delavcam, ju bomo pelali v naše jame in rekli, de treba je ogledat, kako bi se v jami popravilo, de bi se ne vderlo in se jama ne sasula. Ko bomo grofa v jamo spravili, bomo Wilhelma, starejga grofiča od mlajšia Hartvika ločit, tega v en kot, druziga v drugi kot zapelat, in potem na enkrat s krampam po glavi mahat do mertviga. Ko bota mertva, bomo jamo spotkopali, de se bo toliko vderlo, de bo mertva grofiča pokrilo in pokopalo. Takrat bomo mi vsi iz jame zbežali in z velikim vpitjam in posilenim jokam kričali: »Oh nesreča, nesreča, strašna nesreča, mertva sta, mertva oba grofa, podsuta sta v jami. Povedali smo njima in ju opominjali, ne v tist kot jame hodit, nevarno je, podreti bi se znalo, kir pa nič nista porajtala nevarnosti, sta predeleč šla, vderlo se je in preč sta oba, ni bilo mogoče pomagat, nobeniga obvarvat.« − 
Prišel je tisti žalosten, za mlada grofiča strašen dan. Po navadi oba prideta v Brezje, pokličeta vkup vse knape, kopače in druge delavce. Z navadno prijaznostjo in perljudnostjo jim zasluženo plačilo odštevata, storjene dela ogledujeta, in knape k edinosti in lepim zaderžanji opominata. Knapi plačo vzamejo, se lepo zahvalijo, mlada grofa častijo in povikšujejo zavoljo pravičnosti in dobrodelnosti; srečni smo, pravijo, de imam tako dobro, žlahno gosposko, ktera lepo za nas skerbi. 
Vse to so bile lažnive hinavske besede in zapelive, skrivali so z njimi hudobni knapi svoje černe serca in strašen sklep, in grozno zaveso, ktero so med saboj storili, oba mlada grofa umorit. Kakor volk se tiho perplazi in jiše prilike, ovčico zgrabit in raztergat, ravno tako so hudobni hinavski knapi komej čakali priliko, znosit se in raztresit svojo jezo nad grofama zavoljo štrafenge, ktero je mogel gerdi Grünwald preterpeti. Grofa vsa nedolžna in dobra kristiana sta bila prav vesela, viditi knape tako hvaležne, mislila sta, lejte sej so se poboljšali, več niso tako hudobni; reveža pa nista vedila, kaj hudiga knapi v svojih sercih kuhajo. Verjela sta lažnivim besedam in tako šla v svojo nesrečo brez, de bi se njima bilo kaj dozdevalo. Tako so gerdi hudobneži skrivali svoj strašen sklep in izpelali vse, kakor so se bili v oštarii pomenili in se zapersegli. 
Mlada grofa Wilhelm in Hartvik, ko sta vsim delavcam zvesto odrajtala, kar je kteri zaslužil, rečeta knapam: »V jamo misliva iti ogledat nove lukne, de vidiva, ali se bo kaj dosti zlate ali sreberne rude v njih dobivalo. V hudi zavezi pogovarjeni in zaperseženi knapi so djali na videz: Gnadliva gospoda, žlahna grofa! nevarno je v jami, posebno v novo zvertane lukne pod zemljo lazit in težavno, še nam je težavno, ko smo navajeni, in kar še vam.« − 
Grofa mislita, to so le samo lepe besede knapovske, de se z njimi le knapi dobrikajo, in pravita: Perpravite nama, kar je treba, dans greva v jamo ogledat vaše dela. Pernesejo njima knapovsko oblačilo, kterga sta oblekla in knapovske kapice na glavo djala. Navada je večdel per vsih jamah, kjer rudo kopajo, de vsak, kter hoče iti v jamo oglevat knapovske dela, mora obleči knapovsko oblačilo in knapovsko kapico na glavo djati, naj bo kakoršne sorte človk hoče, zato imajo zmerej takih čednih oblačil več perpravlenih. Tudi je navada, de knapi vselej, preden gredo v jamo rudo kopat, pokleknejo in kratko molitvico opravijo. 
Grof Wilhelm in Hartvik, oblečena v knapovsko oblačilo, s knapovsko kapico na glavi, preden gresta v jamo, poklekneta pred podobo Matere božje in s. Barbare in tako molita: 
Dobro srečo nam Bog daj tudi prihodno, ne le zdaj. Dober Bog bodi per nas zdaj ino posledni čas! 
Tako sta se grofa Bogu izročila in se za srečno zadno uro perporočala, brez de bi bila vedila, kako blizi smerti sta že. Zdaj gresta grofa v globoko jamo; knapi z baklami svetijo naprej, več ko sto klafter gredo globoko pod zemljo, po jami hodijo sem in tje nove dela knapovske ogledovat. Vse je bilo tiho po jami kakor v pokopališih, mlada grofa v narlepšim cvetji svoje mladosti gresta sama v svoj grob pa ne vesta. – 
Zdaj pridejo na tisti kraj, kteriga so bili pogovorjeni hudobneži odločili, tam oba grofa umorit. Eniga so pelali ogledovati novo zvertano lukno na desno, druziga peljajo ogledovat novo zvertano Iukno na Ievo. Pride zdaj od zad knap s krampam, močno mahne grofa Wilhelma po glavi, kter na zemljo pade in zavpije: Jesu, Maria, s. Jožef; drugi knapi, kteri so imeli krampe perpravljene, kakor so se pomenili, s krampi mahajo grofa po glavi, de ga do mertviga pobijejo. Z grofam Hartvikom na levi strani so knapi pogovorjeni ravno tako naredili, s krampi so ga tako dolgo tolkli, de več ni znamina živlenja od sebe dal. Ko sta bila oba grofa mertva, so se iz tamnih luken vsi pogovorjeni knapi sešli, poderejo zemljo, kar so bili že pred perpravili, de sagernejo se obe tiste lukne, ker sta vbita grofa Iežala. Po tem vsi knapi na enkrat glas zaženejo, hitijo na svitlobo in vpijejo, kakor so se bili pomenili: »Oh nesreča, nesreča, strašna nesreča, mertva sta oba grofa, podsuta sta v jami! Opominvali smo grofa, de bi ne hodila v tisti nevarn kraj, pa nista porajtala nevarnosti in zdaj zadela ju je nesreča. H videzu se silijo jokat in žalostni biti. Ljudje so hudobnim verovali, kir so jim s tolikim solzam perpovedali, kar zagermelo je kamnje in perst čez grofa, precej sta bila do mertviga vbita in podsuta, mi smo z veliko silo se vmaknili in zbežali, ker smo že navajeni takih nesreč pod zemljo. Tudi oče Wilhelm in mati Hema sta verjela, dokler se ni na tanko zvedilo, de hudobija nehvaležnih knapov je pomorila oba mlada grofa. 
5. 
Kako sta mlada grofa umorjena, pride na dan. 
Skerbno so hudobni knapi svojo gerdo pregreho skrivali, grozno zvito so osnovali hudobni naklep; mislili so, de živa duša ni v stan zvedit, kaj so storili; vsim ljudem so perpovedali, de se je to po nesreči zgodilo. Bog pa take černe pregrehe ni skrite pustil, ampak kmalo je bila odkrita, de se je pokazala gerda hinavšina in lažnivost knapov. Eden knapov, Paradaizar se mu je reklo, kter je bil dober in pravičen, kir ni hotel s hudobnim pajdaši potegnit, v njih hudobije ni nikoli pervolil, ki so ga tudi vsi tovarši sovražili in se ga ogibali, zavolj tega so tisti dan, kir so grofa umorili, Paradaizarja daleč preč v dalno lukno v jami na delo poflisali, za to, de bi nič od tega ne zvedel; skoz tega ravno je umorjenje grofov na dan prišlo. Knapi so mislili, de ako bodo storjeno hudobijo pred Paradaizarjam skrili, se ne bo nikoli zvedilo, kaj hudiga so storili. Sovražili so Paradaizarja še narbolj zato, ki so djali, de se s svojo brumnostjo in pravičnostjo le grofam perlizuje, in svoje tovarše toži. Dolžili so ga tudi, de je on perpomogel k strašni štrafengi gerdiga Grünwalda, de je moral tako strašno umreti. 
Tako hudobneži dobre in brumne zaničujejo in sovražijo, posebno še njim hudobije očitajo. Pa ravn Bog je hotel, de je knapovska pregreha skos tega na dan prišla, pred kterim so skerbno skrivali svoje sklepe. 
Paradaizar dela v samotni lukni, rudo kopa, kakor kert rije po tamoti černe zemlje, majhna lampica mu berli, de vidi kod mahat, kar naenkrat začuti, de se je stresilo in zabobnelo, kakor de bi se bilo kaj poderlo. Vstraši se in misli, gotovo je kakšna lukna v jami vkup padla in se zasula, zasule so se morebit tudi ulice, po kterih rudo vozimo, kako bom zdaj ven prišel. 
Paradaizar verže svoj kramp na ramo in lampico v roke vzame, gre prot tistim kraji, kjer je potres čutil, gre deleč po ulicah podzemljskih, vse je bilo tiho. Zdaj pride na konc dolge ulice, kar je bila zasuta, naprej ni mogel, postavi lampico zraven sebe in s krampam začne kopati, de bi saj toliko prekopal, de bi naprej mogel. Ko je začel kopati, precej spozna Paradaizar, de se to ni vderlo, ampak, de je nalaš nametano, kar knapi precej poznajo. Kmalo je toliko prekopal, de skozi zleze in gre počasu po ulici naprej, kar zasliši tovarše, ki so na ves glas kričali: »Oh nesreča, nesreča, oba grofa sta vbita,« in hitijo iz jame na svitlobo. Paradaizar se prestraši, gre počasi naprej, de pride do tistiga kraja, od koder so knapi bežali in vpiti začeli, kar pride ves plašen do ulice, ktera je bila vsa zasuta z belim kamni, naprej ne more, stoji, premišluje, kar pod kamni zasliši ječanje, zdihovanje in jamranje, kako zdihovanje vmirajočega človeka. Paradaizar se na zemljo vleže in na uho posluša jamranje pod kamanjam, kar spozna glas mladiga grofa Wilhelma, hitro popade kramp, odkopava zasutiga grofa, kter ni bil še mertev, in glava se je malo izpod kamenja vidila, toliko de je mogel dihat. 
Ko Paradaizar grofa odkopa in z lampico obsveti, se grozno prestraši, kir ga vsiga kervaviga najde, zakaj mislil je grofa zdraviga izpod kamnja dobiti, zato se k njemu nasloni in vpraša: »Gnadliv grof, kaj se vam je naredilo?« Grof že težko vender zastopno reče: »Oh! Oh! pojdi povedat mojima očetu in moji materi, de so naji knapi vbili; oče naj jih zato štrafajo.« Več ni mogel grof povedat, ker per tej priči je umrl. 
Hartvika mlajšiga grofa trupla ni mogel odkopat Paradajzar, preveč je že oslabel in preveč je bil prestrašen in žalosten, vidil je vender ne daleč od mertviga Wilhelma izpod eniga kupa kamna kri teči, spoznal je, de je to kri mlajšiga grofa, zdihnil je proti nebesam in rekel: Oh Bogu se smili! Kaj vener je knapovska hudobija naredila, sram me je knap biti, in v černi temoti v globoki zemlji rudo kopati. Popustil bom ta stan, naj se mi godi, kakor hoče, če bom ravno moral od hiše do hiše kruha prositi, med tako hudobnimi tovarši nočem več biti, od zdaj zanaprej bo pač mogel knape vsak sovražiti. Med tem Paradaizarji lampica vgasne, iz jame ni mogel, kir grozno globoko je bil, ulice so sem in tje deržale, des lih navajen, kir je že večkrat vso jamo prehodil, vender je bil zdaj od strahu tako zmoten, de ni mogel praviga pota na svitlobo najti. Paradaizar poklekne in moli: »O Bog, ti veš, de moje roke so nedolžne nad kervjo vmorjenih grofov, v tako hudo pregreho bi jes nikdar ne bil pervolil, daj mi še enkrat priti iz te strašne jame, nikoli več ne grem noter. Bog je vslišal njegovo molitev in mu dal najti pravi pot iz jame tudi v veliki tamoti brez luči. Ko na svitlo pride, hiti naravnost k starim grofu Wilhelmu in k njegovi grofni Hemi, povedat vse na tanko, kako je našel pobita oba mlada grofa. Ves objokan in plašan pride Paradaizar k starim grofu; ravn zraven je bila tudi grafina Hema, se nizko perkloni in pravi: »Če smem govoriti, gnadlivi grof, vam imam nekaj noviga povedat.« Grof in grafinja pravita: »Kaj boš neki posebniga povedal, kir si ves objokan in plašan, kaj hudiga se ti je permerilo? Paradaizar odgovori: »Ne meni, ampak vam, vam se je huda nesreča pergodila, oba vaša sina sta v jami vbita, mertva sta oba, knapi so razglasili, kakor de bi se bilo to po nesreči zgodilo, pa jes sim sam še z umirajočim mladim grofam Wilhelmam govoril, takrat ko je še s smertjo rintal kir sim ga nekoliko odkopal, takrat mi je rekel: »Povej najim očetu in materi, de so naji knapje iz hudobije vbili, naj jih štrafajo za to.« Potem je vmerl. Toliko vam vem povedati, kako se je zgodilo. 
Na te Paradaizarjove besede sta grof in grafina od strahu v omedlevco padla; in ko se zbrihtata, ni mogoče ne dopovedat, ne popisat britkost in žalost, ktero sta občutila per taki veliki zgubi per toliki nesreči. Vse svojo narveči veselje, svoj trošt, svoje upanje v starih letih sta na enkrat zgubila. Kakor dve lepe dišeče rože grofovskiga rodu sta bila mlada grofiča; in obe rožice ste bile na enkrat pohojene in zaterte v narlepšim cvetji. Britkost in žalost per taki zgubi bodo le zamogli narbolj spoznati stariši, očetje in matere, kteri so v narlepših letih zgubili svoje ljubeznive otroke. 
Na povelje stariga grofa so trupla mertvih grofičov odkopali in iz jame perpravili, na pare sta bila položena, de so ljudje kropit hodili. Dva iz kamnja izsekana groba je stari grof Wilhelm narediti dal, kamer sta bila položena. Veliko ljudi iz vsih strani je prišlo h pogrebu in mertva grofa milovali in se čez knape serdili. Herman, firšt in opat per s. Lamperti, pravi brat s. Heme, je na grobu mladih grofov tako lepo pridigval, tako ljudem na serce govoril, de so se vsi poslušavci jokali, Iepo jih je opominal pred hudobijami in pregrehami, pokazal jim je prav očitno, koliko nesreče hudoben človek na svet perpravi, kolika štrafinga ga bo enkrat zadela. 
Dolgo časa nista mogla grof Wilhelm in njegova grafina Hema nehat obžalvat žalostno smert svojih dveh zalih in brumnih sinov; nikdar ju nista mogla pozabiti, vedno sta jokala čez tako veliko in grozno občutlivo zgubo, le to jih je še troštalo, kir sta bila grofiča dobra in brumna, de se jima na unim svetu dobro godi. Kdor brumno pravično živi, če ravno z naglo neprevideno smertjo umerje, ni se mu bati hude sodbe per prihodnim pravičnim sodnikam. Spoznala sta grof Wilhelm in njegova grafina Hema, de božja volja je to, Bog je tako naredil, on narprevidniši gospodar je tako dovolil, de sta Wilhelm in Hema svoje narveči veselje na svetu zgubila, zato, de bi se bila bolj za prihodno večno veselje v nebesih perpravila in bolj zvesto Bogu služila. Marskterimo Bog pošila nesreče na sveto, zato, de človek svojiga serca na posvetno veselje ne naveže in le bolj za večno resnično srečo v nebesih skerbi. Marskter bi bil vekoma nesrečen, ko bi bil na svetu srečen, pa časne britkosti so ga pred večnim britkostmi obvarvale. Vse, tudi narhujši nesrečo in težave obrača Bog v naš prid za našo resnično srečo, dobrotliv oče je on, v njegovo previdnost moremo zaupat, in per vsih nesrečah in težavah misliti in reči, kakor je poterpežljiv Job rekel, kteri je ob otroke in ob vse svoje premoženje prišel, zdravje in vse zgubil: »Bog je dal, Bog je vzel, naj bo češeno njegovo ime.« 
Čez nekaj časa dokličeta grof Wilhelm in njegova grafna Hema Paradaizarja, tistega pošteniga knapa, ktir je njima prišel razodet, de so knapi mlada grofa pobili, in njima to žalostno sporočilo pernesel, in mu rečeta: Paiadaizar! strašne in žalostne reči si nama ti prišel oznanit, ker pa veva in spoznava, de si pošten, de nisi nikoli v take hude reči pervolil, de se nisi s hudobnim tovarši pajdašil, in si nama zvest bil, povej zdaj, kaj poželiš imeti za plačilo? Paradaizar odgovori: Žlahten grof, dobra grafina! Kako bi se upal zdaj kaj prosit od vas, in vas s prošnjami nadležvat, ker sto vsi v žalosti vtopleni, tudi vem, de sovražite zdaj vse knape, ker so vam toliko krivico storili, kako bi si jes zamogel troštat od vas, kako dobroto doseči ? Grafina Hema mu reče: Zberi si hitro kar hočeš za plačilo, sej vem, da nisi tak, kakor drugi knapi. O dobrotliva grafina, reče zdaj Paradaizar, če mi je perpuršeno prošno pred vas položit, prosim vas tedaj pohlevno, pomagajte mi iz te gerde knapovske službe priti, dajte mi drugo službo, de ne bom med takim tolovajskim tovariši; rad vse storim, da le pošteno preživim. Hema mu reče prijazno: Ne boj se Paradisar v moji hiši boš preskerblen do smerti, oženiti tudi se smeš, zberi eno dobro ženko za te, za tvojo ženo in za tvoje otroke bom jes skerbela, dokler kter živi, tudi po moji smerti bodite brez skerbi, ne bom vas pozabila. Paradaizar zapusti mesto po opominvanje grafne Heme, ktera mu pove, de bo čez knape huda štrafenga prišla, zato naj se hitro od njih odloči in v grofovo grašino pride, kjer je po tem zvesto služil in dobre dni vžival. 
6. 
Knapje štrafani. 
Grof Wilhelm in njegova grefina Hema, desiglih sta bila pobožna, vender sta sklenila morivce mladih grofov poštrafat drugim za zgled, de se v prihodno več kaj taziga ne zgodi. Vsi tisti, kteri so si naprvo to vmislili in druge v to hudobijo napelali, so bili ob glavo djani; mislil je grof, de zdaj je vse opravljeno, de bodo knapi pokorni v miru delali svoje dela naprej; pa knapi, ker so vidili svoje tovarše zapelivce morit, so začeli čez grofa godernjat, rekli so mu, de je neusmilen tiran, če sta mertva njegova sina, kaj bo nas za voljo tega vse pomoril, in začnejo mu žugat. »Ne pustimo«, so djali, de bi grof nas tako brez skerbi davil, vstavimo se, storimo konc taki neusmilenosti«. Knapji se pogovorijo in sklenejo grofu, se vstavit, če bo treba tudi z orožijam v rokah. 
Grof, ki to vidi, de s štrafingami ni knapov nič vkrotil, ampak še bolj jih zdražil se je tako razserdil in raztogotil, de sklene nad hudobnimi knapi strašno se moštovat in znosit. 
Zato sta šla grof Wilhelm in njegova grafina Hema v Mursko dolino, k velkim vojvodu na Koroškim, ki mu je bilo ime Markard, kter je ob tistim časi ravno v tej dolini prebival. K temu imenitnimu in mogočnimu vojvodu sta grof in grafina perbežala in mu z objokanim očmi perpovedvala, kakišno žalost so njima hudobni nehvaležni knapi naredili, kir so njuna oba sina ubili in ju neusmiljeno ob živlenje perpravili. Zdaj pa še, pravi grof Wilhelm, meni žugajo, kir sim narhujše med puntarji poštrafal, še čez me se bodo vzdignili, nisim si življenja zvest. Zato prosim, pomagajte mi, po vrednosti štrafat hudobne puntarje in si mir narediti, če ne, v nevarnosti smo, da nas bodo puntarski podložni vse pobili. Velki vojvoda Markard se zavzame, kader je to zaslišal, žaloval je zavoljo vbijanja grofičov, rad ju je imel, kir sta mu bila v rodi, zato je obljubil grofu Wilhelmu, de mu hoče pomagat. Ne bojte se, mu reče: Jes bom vkup spravil veliko število soldatov, z veliko vojsko pojdemo nad puntarje, hudobne vbijavce, štrafat jih hočem grozovitno, de se bo čez sto in sto let spomnal strašan izgled hude štrafenge. Vedli naj bodo ljudje čez veliko veliko let, kolike štrafenge je vreden tisti, kter se čez svojo gosposko punta, in dobrote tako hudo povračuje. Občutili naj bodo hudobni puntarji pravično jezo ražaleniga žalostniga očeta.« 
7. 
Puntarski knapi se združijo, in se celi vojski v bran postavijo. 
Puntarski knapi ko vidijo, de strašno vreme čez njih šumi, vidijo, de velika vojska se zbera; ktera jih žuga pomorit, zato se združijo, kakor brati in pravijo edin drugim, branimo se dokler nam je mogoče, če se ne branimo, na enkrat bomo vsi pomorjeni. Oni si izvolijo vojvoda, ga postavijo za oblastnika in poglavarja, kir je narserčnejši in narbrihtniši bil. Zberejo se zdaj vsi knapi vkup, njih poglavar stopi med nje in jim tako govori: Brati naš gospodar grof Wilhelm je sklenil nas vse pomoriti, zato ki sta vbita oba njegova sina, njegove jeze ne bo konca, ne bo se nehal, čez nas serdit, dokler bo le kaplica naše kervi na zemli. Vidite, kako je šel s svojim žlahtniku pomoči iskat čez nas in ga prosit, de mu da soldatov zadost, nas pokončat. Vidite, kako se vojskne trume že vkup zberajo, ktere nas bodo s svojim ojstrim orožjam posekale, vidite, kako brusijo že sable naši sovražniki, s kterim nas bodo po glavah mahali. Bratji branimo se, sakaj bi se dali tako neusmileno morit, vsamimo v roke orožje, prosimo še drugih prijatlev, de nam pomagajo, preskerbimo se z živežam, zbežimo na goro, tam bomo terden zagrad (šance) naredili, terdno se bomo sovražnika v bran postavili, ne bo nas premagal, le vsi moramo ene misli biti; združeni ostati, in se stanovitno zoper sovražnike vojskvati. Le tako bomo zamogli živlenje obranit, in svoje stare pravice obvarvat.« 
Na te poglavarjove besede vsi knapi ob enim zaupijejo. Hočemo, ja hočemo se branit do sadne kaplice, ne damo se moriti ne po volji neusmileniga grofa. Bratji bodimo srečni in stanovitno v boju, de se obvarjemo pred hudo smertjo, išimo tudi prijatlov, de nam bodo pomagali, se branit. 
Kmalo so knapje dobili veliko prijatlov, takih hudobnih puntarjov, kakor so oni, kteri so se z njimi združili. Z orožjam dobro prevideni, si naberejo hrane (jedi) in zbežijo na goro blizo Brezja. Serčno so sklenili, se bojvat in ne zbežat, naj pride vojska, in si dobro zagradijo svoj stan (logar) z velikimi hlodi iz gojzdov okoli Brezja. Serčno so sklenili, se bojvat in ne zbežat, naj pride vojska čez njih, kolikoršna hoče. Perpravleni so bili. – 
Velki vojvoda Markard je grofu Wilhelmu veliko soldatov poslal, kteri so na vojvodovo povelje morali vbogat in iti kamor njim bo grof Wilhelm vkazal. Tudi Malentainski grof Mainard, Wilhelmov švoger, kter je sv. Heme sestro Kanegundo (Kuno) za ženo imel, mu je več soldatov na pomoč perpelal, in jih pod Wilhelmovo povelje djal. S tako terdnim vadnim vojščaki gre grof Wilhelm tiho nad puntarske knape. Ko knapi zagledajo bližati se veliko vojsko z ojstrim orožjam, se v versto spravijo, poglavar jim reče: »Bratji, vojska je tukaj, zdaj nam gre za živlenje ali za smert, deržimo se trdno, ne umaknimo se če nas tudi pobijejo.« 
Ko Wilhelmovi soldatji do knapovskih ograd (šanc) pridejo, so so vdarli, soldati in knapi, oboji so bili hudi, vender k zadnim so bili knapji močnejši ko soldatji, kter so morali odjenjat in se nazaj umaknit. Soldatam se je to hudo zdelo, sram jih je bilo bežat pred puntarskim knapi, kteri niso bili vojske vajeni in učeni z orožjem v caker hodit. Zdaj se soldatji spet v versto spravijo; in se zaženejo nad puntarje, knapi se branijo stanovitno, serčno se bojujejo, vsa soldaška vojska jih ne more premagat. Poslednič knapi začnejo pešat, zmogli so jih soldatji, kterih je bilo trikrat toliko, kakor knapov. Preganani knapi niso mogli nikamor zbežati, ker so jih soldatji okoli in okoli obsuli, tako de so jih soldati v sredi med sabo imeli, soldati jezni zavoljo perve stanovitnosti knapov so serditi mahali po puntarjih; tako neusmileno so jih pobijali kakor mesar živino, nobenimu niso zanesli, kri je tekla v potocih, skorej vsi so bili vbiti, le malo jih je zbežalo. Tako so puntarski knapi prijel zasluženo plačilo za storjeno hudobijo umorjenja grofovskih sinov. 
Kolniški in ditrihtainski gospod sta tudi grofu s svojimi vojšaki na pomoč prišla in sta tistih puntarjov vjela petnajst, kteri so zbežali in se poskrili, de so se per živlenji ohranili. Tih petnajst nehvaležnih puntarjov vkaže grof Wilhelm zvezati in v ječo zapreti, sklenil je očitno jih poštrafat, zato vkaže jih varvati per živlenji do dneva očitne štrafenge. Grof Wilhelm ukaže narediti veliko pojedno na sred terga v mestu Brezjah (Friesach) mize s černim pertam pogernim, ino vse jedi na mizo v černih posodah pernesti, obhajali so tako sedmino za rajnim sinovam, veliko je bilo povablenih. Ko je bilo veliko ljudi zbranih ukaže grof Wilhelm perpelati tistih petnajst puntarskih knapov iz ječe, oči in roke jim zvežejo, in perpravleni so bili soldati, kteri so jih na drobne kosice razsekali, in kosice razsekanih truplov pticam in zverinam po polji razmetali. Tudi so šli soldati na grofovo povelje po vsih vasih puntarskih knapov in so vse njih hiše požgali vse razdjali in pokončali, de se ni poznalo, kje so prebivali. Grozno so vpili, ječali in jokali otroci in žene pomorjenih knapov, kteri so morali tako strašno občutiti štrafingo svojih nepokornih puntarskih očetov. Pred se ni dala grofova jeza potolažit, kakor de so bili vsi puntarski knapi pomorjeni, potem šele ukaže soldatam razjiti; šli so vsak na svoj dom, in mir je bil po deželi. 
Grof je dal povelje, de od zdaj za naprej ne sme noben soldat nikomer nič žaliga storiti, ne zapušenim udovam ne otrokam knapovskim, ker zadosti je štrafana pregreha umorjenja. Strašan izgled je bilo to in je še zdaj vsim puntarjam. 
8. 
Grof Wilhelm gre v Rim na božji pot. 
Grofova vojska je že veliko knapovske kervi prelila, vender se grof ni dal vtolažiti, toliko se je razserdil čez puntarske knape. Hema brumna, bogaboječa grafina, njega žena ga je preprosila, de je nehal knape morit. Pogovorila ga je in mu dopovedala, de se ne spodobi kristjanam nad sovražniki se tako močno maštovati, če ravno se nam krivica godi. Grof Wilhelm je bogal svojo sveto ženo Hemo in ukazal je mir po deželi oznaniti. 
Tudi je Wilhelm spoznal, de preojstro je štrafoval knape, preveč kervi je prelil, žal mu je bilo, de je toliko ludi pomoriti ukazal in veliko jih je tudi s lastno roko pomoril. Kadar se je potolažila njegova jeza in vmirile njegove žele po maštovanji, kader se je vpokojilo njegovo razžaleno serce, je spoznal, de je več ljudi, nedolžnih otrok in udov v veliko nesrečo spravil, jim veliko žaliga storil in preveč štrafal. V serce ga je to bolelo, vest mu je očitala, de ni po keršansko ravnal, ampak se zlo pregrešil, zato je sklenil po moči vse to popraviti, in s pravo resnično pokoro per Bogu odpušanje doseči. 
Storil je grof Wilhelm obljubo, de hoče romarsko oblačilo obleči in v Rim na božji pot iti (Rim, mesto na laškim je poglavitno mesto vsiga keršanstva, tam ležijo svete trupla najimenitniših apostolnov, svetiga Petra in Pavla in tudi trupla veliko drugih svetih marternikov. V Rimi prebiva najviši poglavar vsiga keršanstva, sveti oče Papež, zdaj Gregor, oče vsih kristjanov, namestnik sv. Petra.) 
Tam v rimskim mestu je želel grof Wilhelm svojo božjo službo opraviti, Boga za odpušanje svojih grehov prositi in se svetim apostelnam perporočati. Prijazno vzame slovo od svoje žene Heme, obleče romarsko oblačilo, vzame s seboj le prav potrebne reči, in gre peš v Rim na božji pot, perdruži se drugim romarjom, kteri so tudi v Rim šli, pa nobenimu ni povedal, kdo de je in od kod de je. Težavno je bilo popotvanje, posebno za grofa, kter ni bil peš hoditi navajen in tudi pomankaje pred nikoli ni skusil, vender je z veseljam vse poterpel, de bi bil le per Bogu spet v gnado prišel, spolniti je hotel zvesto in na tanko storjeno obljubo. Serčen in vesel hiti grof Wilhelm proti Rimu, serce mu kipi od veselja, kader se bliža k imenitnimu mestu. Ko pride v Rim, gre v božji tempel, moli, tako goreče moli, de še nikdar ni tako molil, obžaluje svoje grehe se jih spove božjim namestniku, dobi sveto odvezo od mašnika, ki je od Papeža imel oblast, od največih in strašnejših grehov odvezati. Pokojno al mirno je bilo njegovo ranjeno serce, kir vedil je, de zdaj so mu grehi tudi nebesih odpušeni. Kar je grofa še najbolj potolažilo in mu veliko veselje delalo, je bil to, ker je imel to srečo, de je prišel pred svetiga očeta Papeža in se z njim prijazno pogovarjal. Kakor vesel se je Wilhelm na pot podal, še bolj vesel se zdaj verne iz Rima v svojo domačo deželo nazaj, poln radosti, de je z Bogam resnično spravo storil, kir je vesto spolnil svojo obljubo. 
Serčno je želel Wilhelm skorej priti na svojo domačijo nazaj, težko mu je bilo, toliko časa od svoje dobre zveste in brumne tovaršice Heme ločen biti, vedno mu je bilo pred očmi, kako ga Hema skerbno doma perčakuje, kako ona dni šteje njegoviga prihoda, boji se, de bi se mu na poti kaj hudiga ne pergodilo, de bi ga v dalnih krajih kaka nesreča ne zadela, zato je ona zmeram zanj molila. 
Velike želje do svoje domačije in do svoje ljubeznive Heme so ga močniga storile, de je vse težave dalniga popotvanja serčno in stanovitno prestal, deslih je že slabeti začel. Rekel je sam per sebi: Bog mi daj le še domu priti, rad vmerjem, de le v svojo domačijo pridem in svojo ljubeznivo Hemo še pozdravim, toda te sreče ni imel. Več ni vidil svoje brumne Heme, ni dosegel te sreče, de bi mu bila Hema oči zatisnila, in per njegovi smertni posteli molila za njegovo vbogo dušo. Bog sam je tako sklenil, de Wilhelm ne more na tem svetu do svoje domačije priti in več ne videti svoje brumne Heme, vender ves vdan v božjo previdnost ni godernal ali rotil čez to božjo naredbo, ampak zadovoljn z vsim, kakor moder Bog z njim oberne, se je ves Bogu izročil in rekel: Naj se zgodi volja božja nad menoj. Prišel je Wilhelm bliso Lavantke doline, in je tako oslabel, de več naprej ni mogel, močno je zbolel, spoznal je, de bliža se njegova sadna ura, de per koncu je njegovo živlenje. S svetim zakramenti previden se zdaj mirno k smerti perpravlja in svojo dušo Bogu izroča. O dobrotliv Bog! tako še govori pred smertjo, ker nisem vreden več, priti v svojo domačo deželo na svetu, dodeli mi milost, priti srečno v večno domvanje, v nebeško kraljestvo. V terdnim zaupanji na božje usmilenje ves v božjo volo vdan je Wilhelm v gospodu zaspal ali vmeril per svetim Lorencu na jamnim hribu na Koroškim. Per ti cerkvi je bilo njegovo truplo zagrebeno (pokopano), in prebivavci tistiga kraja še zdaj vedo veliko povedati od smerti imenitniga grofa, gospoda čez Brezje in Selče. 
9. 
S. Hema udova. 
Grozno je sv. Hema želela svojiga Wilhelma nazaj; zmeram je molila, de bi srečno svojo božjo pot opravil in zdrav nazaj prišel. Vsako uro se ga je troštala in ga zvesto perčakovala, pa ni ga bilo; začela je skerbeti in misliti: Bog ve, kaj hudiga se mu je na poti permerilo. Hema je začela žalovati in jokati, ker Wilhelma le dolgo ni bilo. Komej se je njeno žalostno serce malo potolažilo, ker je nekoliko pozabila žalostno zgubo svojih sinov, ker se je vsa Bogu vdala in rekla: »Kaj hočem še brez mere jokati, in žalovati, je že Bog tako hotel imeti, naj bo češeno njegovo sveto ime«, in zdaj pridejo spet čez Hemo nove bridkosti in žalosti. Prišlo je do nje žalostno sporočilo, de je njeni ljubezniv mož grof Wilhelm na poti, ko je iz Rima šel, vmerl. Le kdor je že kako zgubo skusil, bo zapopadel, kolika žalost je, svojga ljubezniviga moža zgubiti, in se za vselej od njega ločiti. − 
Sv. Hema, zdaj udova, nima do nobene posvetne reči veselja, nobena reč jo ne more razjasnit, ker je ob vse prišla in vse zgubila, kar bi jo znalo na svetu še razveseliti, zato je sklenila popolnama vse Bogu izročiti, le njemu služiti, in Bogu v čast oberniti vse svoje premoženje, kteriga ji je Bog dal, ga hoče spet Bogu nazaj darvati. V visokih pustih hribih, po kterih so ljudje živeli v veliki nevednosti in v hudobijah, kjer niso nikoli duhovniga učenika vidili, je sv. Hema iz svojih dnarjov ukazala cerkve pozidati in je sprosila škofa, de je tistim hribovcam zapušenim duhovnike poslal, za njih plačo je obilno sv. Hema preskerbela. Duhovniki so lepo ljudi učili, njim sv. Evangeli oznanovali in k lepim keršanskim živlenji opominali, de so bili po tem srečni in veseli. 
Po tem je sklenila sv. Hema v kerški dolini izzidat posebno veliko cerkev Materi božji na čast in zraven cerkve dva kloštra, eniga za moške, druziga za ženske, tako de v kloštru za moške bo prebivalo 20 korarjov, kteri bodo po regelci svetiga Avguština živeli in Bogu hvalo prepevali; v ženskim kloštru bo prebivalo 70 nedolžnih devic ali nun, ktere bodo s čistim nedolžnim sercam Bogu služile. To božjo hišo so precej začeli zidati in z veseljam je Hema delavcam plačovala in se veselila Bogu na čast imeniten in lep tempel izzidati, kteri je bil v letu 1042 dozidan in popolnama izdelan, tudi je bilo prebivališ za 10 kororjov in 80 nun zgotovlenih. Zdaj je Hema skerbela poiskati takih nedolžnih devic, ktire bi hotle v klošter iti in s klošterskim oblubami se zavesati, do konca svojiga živlenja Bogu v nedolžnosti služit in ga s posebno svetlobo častiti. Našle so se kmalo lepe device, med njimi imenitne gospodične, ktire so z veseljam v klošter stopile, in si v čast štele s tako brumno in sveto grafino v tovaršii živeti, ki jim lepe izglede prave pobožnosti in resnične svetosti daje. 
Kader je bilo vse zidanje do dobriga skončano, prebivališa za korarje in za nune vse perpravlene, ko so bile že nune, to je dobre brumne deklice zbrane in čakale nunskiga oblačila, pošle sv. Hema v Salzburg prosit velikiga škofa Balduina, de bi prišel novozidano cerkev posvetit (žegnat) per kteri perložnosti bi tudi perpravlene device očitno klošterske oblube storile v pričo škofa in tako kloštersko obleko dosegle. Škof Balduin sporoči Hemi, de bo prišel ravn 15. Velkiserpana, to je na velike maše ali na velike gospodnice dan, de bo cerkov žegnal in nune v klošter zaklenil. Per cerkvenim žegnovanji je bila sv. Hema z vsim divicami v pričo, ktere so vse na enkrat v pričo Velkiga škofa, ojstre klošterske oblube storile in se v klošter zapreti dale. Tudi Hema se je odpovedala vsi posvetni časti in imenitnosti, storila kloštersko oblubo in gre z drugimi devicami v klošter. Hema je dobro zapopadla Jezusove besede, ki je rekel: »Kdor se bo ponižal, bo povišan«, zato se je ona tako ponižala, de med devicami v kloštru po nobeni ceni ni hotla biti gospodina ali aptašica, desilih so jo prosile, ampak v ponižnosti je hotla živeti med njimi, kakor najslabej nuna. Aptašica je bila tedaj izvolena druga nuna, kteri je bilo ime Ita. 
Posebne sveto ino brumno je Hema v kloštru živela, z veseljam in z velikim ajfram je vse klošterske dolžnosti opravlala in vsim tovaršicam lep izgled resnične keršanske ponižnosti bila. Vse karkoli je storila, je storila le iz ljubezni do Boga, ker je dobro vedela, de le ljubezen božja človeka žlahniga dela. 
Hema je pa tudi dobro vedela, de ljubezen božja mora bit delavna, to je de človek mora v djanji skazati, de v resnici Boga ljubi, to se pa zamore le z dobrimi deli pokazali. Vidila je Hema, de veliko njenih podložnih še zdihuje pod težko butaro hude služnosti, smilili so se ji v serce, pomagala njim je, kar je bilo največ mogoče. Takrat je bila tudi po nemških deželah navada, de so imeli bogati imenitni gospodi svoje služne, s kterimi so ravnali, kakor so hotli; kader jih niso hotli več imeti, so jih prodajali; kakor per nas neumno živino prodajo. Taka navada je še zdaj po turskih deželah kjer ne sveti luč srečne keršanske vere. Hvaležni moramo biti Bogu, de smo rojeni in izrejeni v takih srečnih deželah, de se nam ni treba bati gerde sužnosti. Hema je tedaj pervolila, de vsak pervorojen njenih podložnih služnih se zamore s majhnim dnarji odkupiti in tako se oprostiti. Rada bi bila vsim svojim podložnim služnim to dobroto dodelila, in vsim prostost dala, ko bi se ne bila hudih nastopkov bala, nevarno je bilo v tistih tamnih časih zavoljo drugih imenitnih sosedov, kar se še zdaj v starim pismu velkiga škofa Balduina vidi. 
Hema ni bila samo dobrotnica v svoji domači deželi, ampak tudi v dalne kraje je segla njena dobrotliva roka. Veliko je dala v salzbursko škofijo, perhodke grašine v Brezjah so dolgo časa salzburski škofje vživali. Tudi v bambersko škofijo je Hema veliko darov poslala, več cerkev je s svojim dnarmi izzidala in jih obilno obdarovala. 
Vse svoje veliko premoženje je Hema za božjo čast obernila, veliko dobriga storila, marskaterim revežu pomagata, in le skerbela Bogu prav služiti in božjo čast povišovati. Srečen tist bogatin, kter svoje bogastvo tako obrača, de z darovi reveže razveseluje, sromakam pomaga in božjo čast povišuje, v nebesih bo za to obilno plačilo dosegel. Veliko veselje je Hema že na tem svetu dočakala, ker je vidila kako lepe keršanske čednosti so cvetele per nedolžnih devicah v kloštru, kteriga je ona napravila in sama tudi v njemu živela; se vedno bolj v brumnosti uterdila in svoje tovaršice vedno k veči popolnosti v svetosti pelala. Največi trošt in veselje je našla v molitvi in v svetim premišlevanji, zato je brez prenehanja molila, pogostim svete zakramente prejemala, vse svoje terplenje, žalosti in bridkosti, ktire so jo bile zadele, Bogu darovala, in vedno vsmileniga Boga hvalila za tolike dobrote, de ima veliko perložnost lepo skerbeti za izveličanje, za prihodno večno živlenje. Kir se je Hema tako vedno k smerti perpravlala, se ni preveč zadne ure bala. Nič strašniga ni bilo za njo smert, ker pogosto je premišlevala minlivost zdajniga živlenja, in vedno pred očmi imela resnice keršanske vere, ktire nas učijo, de kratko je naše živlenje na svetu, nimam ga tukaj stanovitniga prebivališa, ampak le prihodniga išemo, tam v nebesih nam je perpravlena resnična večna sreča. 
Hema je zdaj močno zbolela, huda bolezen je se je lotila, ktira ji je oznanila, de treba se je perpravlati, iti na oni svet v večnost. Čez dalej veči slabosti so jo obšle, tako de je očitno čutila, de bliža se konc njeniga živlenja, zato se je redno perpravlala prijeti zadno popotnico zakrament svetiga rešniga telesa. Ko je vse svete zakramente, bolnikam potrebne prejela, se vsa Bogu izroči in se popolnama Bogu vda in reče: »Gospod! po tvoji volji naj se zgodi, ali živim ali vmerjem, dovoljna sim z vsim, kakor ti o Bog z menoj oberneš.« 
10. 
S. Hema vmerje. 
Potem ko je bila sv. Hema s svetim zakramenti previdena in vsa Bogu vdana je njena bolezen zmeraj hujši perhajala. Ko je že blizo smerti bila, pokliče vkup vse svoje klošterske tovaršize (nune) lepo jih opomina v brumnosti in svetosti stanovitno ostati, svoje dolžnosti zvesto spolnovati in storjenih oblub nikoli ne prelomiti in pridno moliti. Že v zadnih slabostih Hema svoje brumne klošterske tovaršice tako lepo uči, de so se okoli postele jokale in od solz še moliti niso mogle. Zdaj Hema popolnama oslabi, besedi ji je zmankalo, zadnikrat še oči proti nebesam oberne jih potem za vselej zapre, glavo nagne, globoko zdihne in umerje 29. Rožencveta v letu 1045, to je ravno na svetiga Petra in Pavla dan; v tri in šestdesetim leti svoje starosti. Zagrebeno je bilo njeno mertvo telo na tistim kraji, kteriga si je sama izvolila še ko je živa bila. Marskteri revež je objokoval zgubo take dobre matere, ktera je vsakimu revežu pomagala, če je le mogoče bilo. Veliko jih je jokalo iz hvaležnosti, ker so veliko dobrot iz njenih vsmilenih maternih rok prejeli. Iz serca so ji srečno večnost vošili in rekli: Bog ji daj večen mir in pokoj, in večna luč naj ji sveti. 
Precej po smerti se je pokazalo, de so ljudje Hemo že v živlenji za svetnico imeli. Od vsih strani od dalnih in bližnih so ljudje začeli njeni grob obiskovati in se njenim prošnjam perporočati. Njeno ime in njene dela so se daleč oznanile, vsi so jo povišovali in častili, ne le revni kmetji, ampak tudi imenitni žlahni gospodje iz Koroškiga, Krajnskiga in Štajerskiga so hodili na njeni grob jo častit. Henrik I. četerti kerški škof, kar se zdaj celovški škof imenuje, je v leti 1174 vkazal telo sv. Heme iz groba izkopati, in z veliko častjo je bilo od duhovnov neseno v veliko kerško cerkvo, ktero je ona izzidat dala, grozno veliko ljudi je bilo zraven iz vsih krajov. Položeno je bilo v zidano jamo pod velkim altarjam sv. Heme, kjer še zdaj počiva. Še sedaj hodijo ljudje iz dalnih krajov na božji pot k sveti Hemi, ker jo z andohtjo častijo in se njenim prošnjam porporočajo. Njeni praznik se na Koroškim vsako leto obhaja 27. rožencveta, vsi duhovni Kerške škofije morejo tisti dan sv. Hemi na čast posebno opravlati. 
