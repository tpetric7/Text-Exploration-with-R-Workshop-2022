POMOČ V SILI ALI LESENI KRIŽ IN SREČA DOBRIGA UKA. 
Dve povesti iz pisem Krištofa Šmida. 
Na svetlobo dal Jožef Burger, duhovnik v Ljubljanski duhovščininji. 
V Ljubljani, Natisnil Jožef Blaznik, 1832. 
Ima na prodaj Leopold Kremžar, bukvovez pod Trančo Nro. 12. 
II 
Sreča dobrega uka. 
Prvo pismo. 
Janezek pastir piše Marici svoji sestri. 
Preljuba sestrica! 
Včrej je bil prav lep spomladanski večer. Pod jagnedam sem sedel, in piskal na svojo piščalko. Moje ovčice so mirno mulile poleg Selnice potoka. Moje bukvice, ki jih še iz šole imam, so zraven mene ležale. Solnice je že za goro zahajalo, in s svojimi zlatimi žari nebo in zemljo rumenilo. 
Kar prišetajo ob potoku gospod kaplan. So me poslušale od strani nekaj časa. Potlej pridejo do mene. Vstanem, in jim roko kušnem. Ko bukvice zagledajo na travi ležati, me prijazno vprašajo: »Deček! ali znaš morda brati?« Sem rekel: »Znam, znam, čestiti Gospod!« In jim takoj brez vsega spodtikljeja eno stran preberem. 
Se zelo zavzamejo, in pravijo: »Kje si pa doma? Kdo so tvoji starši, da so te tako skrbno v šolo pošiljali? In kako si sem v to vas prišel?« 
Sem jim vse povedal, kakšna je z nama; da so namreč najin starši v vojski ob hišo in vse prišli; da so najin očka kmalu po tem umrli; da najna ljuba mamka v Begnah, kakih šest ur od tod, v revni koči bolni leže; da jim ti, ljuba sestrica! strežeš, in pridno predeš, da bi jim potrebni živež pridobila, in da sem se jaz to spomlad sem v Selce pastirja vnudil, da bi jim tudi kaj zaslužil. solze so mi stale v očeh, ko sem jim vse to pripovedoval. 
Prav ljubeznivo so potlej še marsikaj z menoj pokramljali. In na zadnje rečejo: »Le potolaži se, ljubi deček! in nikar nič ne jokaj. Bodi tako pobožen in dober, kakor tvoji ljubi starši, in ti bo gotovo še dobro.« In sežejo v žep, ter mi podajo ta le lepi srebrni denar, katerega ti pri tej priči pošljem. Daj ga preljubi mamki, da si kaj zanj kupijo, in reci jim, da jih iz srca pozdravim. O, da bi le skoraj ozdravili! Bog te obari. Ostanem 
tvoj 
zvesti brat 
Joan Stroj. 
V Selcah 12. malega travna 1813. 
Drugo pismo. 
Marica piše Janezku svojemu bratu. 
Preljubi bratec! 
Oh, bridko, prebritko jokam! Moje prvo pismo, ki ti ga pišem, je pač žalostno; tako žalostnega ti menda v svojim življenju več ne bom pisala. Najna ljuba mamka so predsnočnim umrli; dans zjutraj smo jih pokopali. 
Malo pred nih smrtjo še sem prejela tvoje pismo z denarjem, katerega si jim poslal. Ravno sem pri njih postelji sedela. Sem jim ga brala, in so se veselja zjokali. 
»Ah, moja ljubka!« do dejali, »iz te bolezni več ne bom vstala. Previdim, da pojdem kmalu domov, k Bogu, našemu ljubeznivemu Očetu v nebesih. De sem vaju, kolikor sem mogla, po krščansko redila; to mi je v smrti naj večji tolažba, to me naj bolj pokoji. Oh, moja otročiča! ostanita vedno pobožna in dobra, in vsak dan prihajajta bolje. Imejta Boga zmeraj pred očmi, čez vse ga ljubita; dopolnjujta njegove zapovedi, in trdno zaupajta vanj. Vrvajta iz celega srca v Jezusa Kristusa, in storita vse, kar nas je učil, in posnemajta njegove prelepe zgleda. Molita rada, in prosita vsak dan, da naj vaju Božji sveti Duh vodi in vlada, in ravnajta po njegovim nagibe. Ljubita se prisrčno med seboj. Ne delajta nikomur nič žalega. Ne dajta se revščini premotiti, da bi kdaj komu kaj vzela, naj bi bilo ravno še tako kaj malega. Varujta se vsakega, tudi naj manjšega greha; zlasti pa ohranita svojo nedolžnost čisto in neomadežano. Potlej bo Bog gotovo za vaju skrbel. Doslej vama je bil dobrotljiv oče; odslej vama bo tudi mater namestil. Bog vaju obari, in nikar ne jokajta. Upam, da bom k Bogu prišla, in pri njem bom vedno za vaju prosila. To so zadnje besede vanje umirajoče matere. Marica! ne pozabi jih nikoli, in piši jih tudi Janezku. Ž njimi, reci, ga zadnjič pozdravim. Rada bi ga bila še enkrat na tem svetu videla. Pa saj se bomo v nebesih, kjer vajnega rankega očeta upam dobiti, nekdaj spet vsi videli!« 
Po tem so nama še svoj blagoslov dali, in tri ure pozneje so ugasnili. In jaz jokam in žalujem, in se ne vem kam dati. 
Kako lepo so jih gospod fajmošter k smrti pripravljali, in koliko dobrega so jim v njih dolge bolezni storili, se ne da lahko dopovedati. Vsak dan skoraj so jih bili obiskali, in naj bolje jedila so jim pošiljali. Po zdravnika so jim poslali, in vse zdravila so zanje plačali. Tudi ob njih smrti so bili pri njih, so z njimi molili, so jih tolažili in oveselovali, so jim smrt, kakor koli je grenka, še osladili. Moli, ljubi Janezek! za gospod Očeta, in prosi Boga, da naj jim njih dobrote obilno povrne. 
Pa tudi zame moli. Jaz sem zde pač reva, da je ni kmalu take! Tudi ti sicer si zapuščena sirota; vendar si že trden, in si že sam lahko služiš svoj kruhek. Kam pa naj se jaz obrnem? Za poljske dela sem še prešibka, in beračiti me je sram, in se tudi bojim; ranca mamka so večkrat rekli, da beračija človeka lahko spridi. Prosi tedaj, da naj se Boh usmili 
tvoje uboge sestre 
Marije Stroj. 
V Begnah 26. velikega travna 1813. 
Tretje pismo. 
Janezek piše Marici svoji sestri. 
Preljuba sestrica! 
Imaš pač prav, ko praviš, da naj se naju Bog usmili! Od zgolj joka ti skoraj ne morem pisati. Ne moč dopovedati, v koliko žalost me je tvoje pismo pripravilo. Oh, kdo bi se bil mislil, da bodo najna ljuba mamka tako hitro umrli! Pa e to nama ne sme srca podreti; kar Bog stori, je vse prav. To morava verovati, ko bi se nama tudi drugači dozdevalo. 
Najni ljubi mamki je dobro. So bili tolikanj pobožni, gotovo so zde v nebesih. Njim se zde bolje godi ko nama. Tedej bi midva zavoljo njih še le vesela mogla biti. 
Za naju bo Bog že tudi skrbel. Sej živi ptice pod nebom, in oblači cvetlice na polju; bo li svojih otrok pozabil? Gotovo bo tudi nama v najnem sromaštvu pomagal. 
Le nikar več ne jokaj, ljuba Marica! Raji zaupajva trdno v Boga; moliva, in dopolniva, kar so naju najna ljuba mamka učili. Potlej nama bo Bog dober, in pri njem v nebesih bova kdaj spet videla očeta in mater. 
Prdenem ti še pismo do gospod fajmoštra; skrbi, da ga bodo v roke dobili. Bog te obari, ljuba sestra! in moli za 
svojega 
brata Joana Stroj. 
V Selcah 28. rižnega sveta 1813. 
Četrto pismo. 
Janezek gospod fajmoštru v Begnah. 
Prečestiti Gospod Fajmošter! 
Naj mi prizaneso, da se jaz, ubogi revček, predrznem Jim pisati. Res, ubog pastir le sem; vendar pa imam iz srca rad svoje ovčice. Vesel jih gonim na pašo in vodo, in dajem jim celo svojega kruha. Če se kateri kak trn v nogo zasadi, ali če kako drugače zboli; se mi prav usmili, in ne jenjam pred, da ji trn izvlečem, in jo ozdravim. Posebno pa so mi male ovčice v skrbi. n Naj ne bodo hudi, da Jim tako na ravnost govorim. Oni so tudi pastir, in obljubim, da Oni še veliko bolj ljubijo ovčice, katere jim je Bog izročil, ko jaz svoje. Ravno to mi daje srce, da tako po domače z Njimi kremljam. O pač res, prav iz srca ljubijo svoje podložne! To so pri moji rance mamke pokazali. Tolikanj ljubeznivo so zanje skrbeli, kakor da bi bili Njih mamka. Zato Jim vem veliko hvalo, in ker so mi oče in mati kdaj med lepimi čednostmi tudi hvaležnost priporočali, Jih pri tej priči tudi pisaje prav lepo zahvalim. Kaj pa, da Jih ne znam zahvalitim, kakor bi Jih rad. Ali naj mi verjamejo, da moje srce veliko več občuti, kakor morejo usta izreči, in bom Zanje vsak dan molil, in Boga prosil, da naj Jim vse obilno povrne. In to bo tudi gotovo storil. 
Naj mi ne zamerijo, prečestiti Gospod! še nekaj Jih zde ponižno prosim. Moja sestra je zde pač velika revica. Jaz sem njen starši brat, in bi mogel zanjo skrbeti; pa moj Bog! kaj čem jaz, ko sem sam tudi revež? Sem jokal, in prisrčno molil, da bi mi ljubi Bog v misel dal, kaj da naj storim. Tedej mi je v misel prišlo, da naj jo Njim priporočim. Oh, preljubeznivi Gospod Oče, lepo; kakor se Bog da prositi, Jih prosim, naj se je usmilijo uboge sirote! 
V zaupanju, da bodo to storili, Jim ponižno roko kušnem, in sem z vso častjo 
Njih 
hvaležni otrok 
Joan Stroj. 
V Selcah 28. režnega cveta 1813. 
Peto pismo. 
Marica Janezku svojemu bratu. 
Preljubi bratec! 
Kako te hočem zahvaliti za tvojo ljubezen? Tvoje pismo do gospod fajmoštra me je srečno storilo. 
Brž ko sem ga bila prejela, sem oblekla naj čednejši obleko, ki jo imam, in sem k njim šla dopoldne. Na vrtu ravno so bili, in so v nekih bukvah brali. Jim roko kušnem, in pravim: »To pismo, Gospod Oče! Jim pošlje moj brat.« So takoj bukve zaprli, in odpečatijo pismo, ter bero. Kmalu spoznam, da jim je pismo všeč. Večkrat se med branjem posmehljajo, in ko so ga prebrali, pravijo: »To je lepo, prav lepo od tvojega brata!« Me vprašajo, ali mi morda večkrat pišeš; in jim pomolim tvoje dve pismi. Ji tudi bero, in potlej reko: »Sta dobra otroka! Vajni starši so vama veliko storili, da so vaju tako dobra zredili. To je bolje, kakor da bi vama bili deset tisučev goldinarjev zapustili. Jaz ne bom pred pri pokoji, da se pomaga. Zde, ljubi otrok! le pojdi; te bom že spet poklical.« Tedej sem jim roko kušnila, in sem šla. 
Še tisti dan proti večeru pride stari služabnik naše milostljive gospoda, in mi reče, da naj v grad grem. Se napravim, in grem takoj z njim. Po poti mi je povedal, kako da naj se pri milostljivi gospodi vedem. Ko dojdem v grad, me pelje v lepo pisano stanico. Milostljivi gospod in njegova gospa sta pri mizi sedela, in gospod fajmošter so bili pri nju. Sem se jim priklonila, in kušnem slehernemu roko. Milostljiva gospa se mi prijazno nasmehlja, in reče: »Pestine potrebujem, ali bi hotela ti pri meni ostati?« »O, rada, milostljiva Gospa!« sem dejala; in so mi solze v oči prigrale, in nisem mogla dalje govoriti. »I pa ostani pri meni,« je na to rekla, »in če dobro storim, bom zate lepo skrbela!« Ji kušnem roko, in solze iz mojih oči kanejo nanjo. Tedej reče: »To je naj lepše hvala! Glej, zde si moja hči.« 
Od tistega časa sem v gradu. Milostljiva gospa je ko angelc prijazna in ljubezniva. Precej mi je novo in čedno obleko napravila. Vsak dan grem z gospo k maši; ob nedeljah in praznikih sem z njo tudi pri pridige in pri krščanskim nauku. In jaz sem le tolikanj vesela in dovoljna, kakor da bi bila v raju. 
Torej sem pa tudi, ko sem bila prveč v svojo prijazno staničino prišla, takoj pokleknila, in Boga s solzami očmi zahvalila, da je tako dobrotljivo z menoj obrnil. O, pač res: Kdor Boga ljubi, in vam zaupa, mu je dobro! Bodi, ljubi Janezek! z menoj vred vesel; Bog bo tudi zate skrbel, kakor za 
tvojo 
te vekoma ljubijočo sestro 
Marijo Stroj. 
V Begnah 15. malega srpana 1813. 
Šesto pismo. 
Janezek Mariji svoji sestri. 
Preljuba sestrica! 
Kako me je tvoje pismo razveselilo, ti ne morem popisati. Bog je res ljubezniv oče ubogim sirotam; skrbi za naju, da naj bolje oče ne tako. Torej ga hočeva pa tudi ljubiti, ga slušati, vanj zaupati. Videti, se ve, ga ne moreva; pa da ves svet vlada, in za ljudi po očetovo skrbi, to je očitno. Večkrat rečem sam pri sebi: »O preljuba mamka, da bi bili vi le še to doživeli! Pa ne,« si potlej spet mislim, »ko bi še živeli, saj bi se ne bilo tako zgodilo.« In le poglej, ljuba sestra! Kako Bog vse prav stori. Mamki je dal nebesa, in tebi tak dober kraj. Le žalost in bridkost bi bili oni na tem svetu imeli, tam so v veselju; tebi bi že več ne bili mogli pomagati, zde ti je Bog drugo mamko dal. 
Iz tega pa tudi lahko spoznava, kako je dobro, da se človek kaj nauči, in se dobro vede. Ko bi midva ne znala brati in pisati, ko bi najne starši ne bili tolikanj za najin poduk skrbela; bi ti ta sreča gotovo ne bila došla. Tako uboga deklica, kakor si ti, bi ne bili tolikanj naglo vzeli. Res, bodi ga Bog zahvalen, da so naju najin starši učili, ne v denarje in blago zaupati, ampak v Boga, v pridnost in pobožnost. Denar in vse časno blago nam sovražnik odvzame; pobožnosti in pravičnosti, pridnosti in umetnosti pa nam nihče ne more odvzeti. Torej so pa tudi le te čednosti naše pravo bogastvo. 
Zde nam z novega v zaupanju v Boga utrujen. Nimam več nobene druge skrbi, ko le njegovo voljo dopolniti. Tudi ti, ljuba sestra! stori tako; za vse drugo bo potlej Bog skrbel. Ostanem 
tvoj 
zvesti brat Joan Stroj. 
V Selcah 23. malega srpana 1813. 
Semo pismo. 
Janezek gospodu fajmoštru v Begnah. 
Prečestiti Gospod Fajmošter! 
Moje srce mi pravi, da naj Jim pišem, in naj Jih zahvalim. Pa previdim, da mi besed manjka Jih tako zahvaliti, kakor sem dolžan. Mojo sestro so iz velike nadloge oteli, in so ji k veliki sreči pomagali. Bog ve, da sem Jim za toliko dobroto iz srca hvaležen; on sliši mojo prisrčno molitev, da Jim bo dobro. In on, ki povrne požirek vode, ki jo kdo žejnemu pomoli, tolikega dobrega dela ne bo brez plačila pustil; on, ki sliši mladega krokarja vpitje, bo tudi prošnjo ubogega pastirja uslišal. 
Tudi milostljivi gospe bi rad pisal; toda si ne upam. Prosim Jih, Gospod Oče! naj mi Oni mojo hvalo prevzamejo. Ko je Nih prošnja toliko veljala, bo tudi Nih hvala naj bolj prijetna. Naj ji reko, da imam, ako je ravno ne poznam, le vendar vso otročjo čast in ljubezen do nje. Tukej je skoraj ravno taka ko z ljubim Bogom. Ga ljubimo, desi ga tudi ne vidimo. Ko solnice iz za gore vzhaja, prosim Boga, da naj ji sije prijazno in blago; in ko se večerna danica na nebu prikaže, ga prosim, da naj ji mir in pokoj prinese. 
Mož, ki mi je pismo od moje sestre prinesel, mi je povedal, da mlade gospoda v gradu lepe metulje zelo vesele. Na paši sem imel čas jih loviti. Po ravno tem možu Jim jih tedaj nekaj pošljem. Gospod kaplan so mi jih tako lepo v red dejali, in so mi tudi pokazali, kako da se hranijo. Zde Jim ne vem nič boljega poslati. Pa če je to tudi le kaj malega in slabega, Jih bo le vendar veselilo, ko bodo mladi gospodje v lepo pisanih metuljevih spoznali, da je Bog vsemogočen in zgolj ljubezen do nas. 
Jim ponižno roko kušnem, in Jih počestim 
njih 
hvaležni otrok 
Joan Stroj. 
V Selcah 17. velikega srpana 1813. 
Osmo pismo. 
Janezek Marici svoji sestri. 
Preljuba sestrica! 
Zde se je tudi meni sreča zgodila. Uni dan sem spet poleg potoka ovne pasel, in ko Božjo modrost in dobrotljivost tudi v naj manjših rečeh rad preudarjam, sem ob kraju lepo pisanih polževih lupin iskal. Kar zagledam nekaj prav svetlega v travi. Sežem, in vidim, da je zlat prstan s svetlimi kamnički obdan. 
To mora kaj grozno dragega biti, sem precej mislil, in sem od veselja poskakoval. Ob tem gresta ravno dva tujca mimo; menda sta bila kupca. Jima pokažem prstan. »Jej, ji,« reče nju eden, »to je lep prstan! Pa zate tako ne; glej, šest grošev ti dam zanj.« Sem dejal: »Ga ne dam! Ga je že kdo zgubil, in mu ga moram nazaj dati. Prodajati ga bi bilo greh.« »I saj ne veš,« je rekel, »čigav da je. Ti dam velik tolar zanj. Le poglej!« je še rekel, in mi ponudi nov svetel tolar. »Na, vzemi ga!« Jaz pa sem z glavo odmajal, in rekel: »Nočem ne; za sto takih tolarjev bi ne hotel greha storiti!« Uni mož pa, ki je bil z njim, že dobro postaren, je dejal: »Prav, prav! Si pošten mladenič, jaz pa sem tudi pošten mož. Le obdrži prstan, in poprašuj, čigav da je. Če nikogar ne izprašaš, je tvoj. In če ga boš hotel prodati, prinesi mi ga doli v Loko. Le po Zalazniki poprašaj, me boš že našel. Sto takih tolarjev ti bom zanj dal; toliko je vreden.« 
Še tisti večer sem šel k gospod kaplanu, in sem jim vse povedal. Oni pa so dejali: »Ta prstan je Radoliškega grafa; une dni, ko so bili tukaj na lovi, so ga zgubili. Kdor ga najde, in jim ga prinese, bo deset tolarjev v darilo dobil. Pusti prstan tukaj pri meni, in piši jim še pisemce. Potlej jim bom oboje posla. So pravičen in vse časti vreden gospod. Prstan, obljubim, bo tvoja sreča.« 
Tudi jaz, ljuba sestra! mislim, da mi Bog prstana ni dal zastonj najti. Bom le videl. Ostanem 
tvoj 
zvesti brat 
Joan Stroj. 
V Selcah 30. kimavca 1813. 
Deveto pismo. 
Janezek milostljivemu grafu v Radolici. 
Preblagorodni Graf, 
Milostljivi Gospod! 
Ubog pastirek se predrzne Jim pisati. Sem bil tako srečen, da sem ta le prstan našel. Še srečnejšega se štejem, da sem zvedel, da je Njih, milostljivi Gospod! in da Jim ga morem poslati. To ravno naj predrznost mojega pisana izgovori. 
Po Svoji milosti so mu, kdor bi prstan našel, in Jim ga prinesel, deset tolarjev obljubili podariti. Pa z zaupanjem v Njih znano dobrotljivost se predrznem nekaj drugega poprostiti. Moji starši so v vojski ob vse prišla. Oba, oče in mati, sta že mrtva. Od revščine primoran sem šel, in se tukaj pastirja vnudila. Rad sicer pasem svoje ovčice; pa skrbi me, kaj bov prihodnje. In pa le toliko veselja imam do rokodelstva, posebno do skrinjasrkega! Trden sem tudi že toliko, da bi se tega precej lahko jel učiti. Lepo tedaj Jih prosim, milostljivi Gospod! naj mi k temu pomagajo. 
Bog Jim bo to dobroto, ko bodo ubogega siromaka po njej osrečili, gotovo povrnil; in prstan s svetlimi kamnički Jim bo potlej trikrat ljubše, ker Jih bo, kolikorkrat ga pogledajo, opomnil dobrega dela in hvaležnih solz, ki jih bo točil 
Nih 
ves pokorni služabnik 
Joan Stroj. 
V Selcah 4. kozoprska 1813. 
Deseto pismo. 
Marica Janezku svojemu bratu. 
Preljubi bratec! 
To je pa spet veselje! Pač res, da jih Bog razveseluje, kateri ga ljubijo! Včrej so se Radoliški graf s svojo gospo sem v grad pripeljali. Gos naše milostljivi gospe je bil, in so ji prišli sreče voščit. Po južini so šli še za več drugimi vse vkupej na vrt, lep dan namreč je bil, in posedejo po klopicah pod veliko lepo. Gospe so pletle nogovice, nekaj gospodov pa je tobak pilo, in vsi se lepo pogovarjajo. Jaz pa sem bliz njih z detetom igrala. Kar pride nekdo s pismom do Radoliškega grafa. Ga vzamejo, brž odpečatijo, in na glas bero: »Preblagorodni Graf, milostljivi Gospod! Ubog pastirček se predrzne Jim pisati « »Oh,« sem zavpila, in se vsa zganila, »to pismo je od mojega brata!« Graf so ga do konca zbrali. Tedej so rekli moja gospa: »Gospod Graf! Bog hoče, da naj bodo oče temu mladeniču. Ta le deklica v vodo skrb prevzela, Oni naj pa mladeniča prevzamejo.« »In pa res,« sem jaz vsa vesela pridala, »milostljivi Gospod! naj se ga usmilijo.« »Kaj usmiliti!« so odgovorili graf in njih gospa; »to si zasluži. Kar želi, se mu bo zgodilo.« »Bi bilo dobro,« so na to naš gospod rekli, »ko bi ga precej tukaj našemu skrinjarju v uk dali, ki nima nič otrok. Je prav dober delaven; in brat in sestra bi bila bliz skupaj.« So bili takoj pri volji; in pošljejo po skrinjarja, in se z njim za vse zgovore. Sem poprašala, ali ti smem prva to veselico poročiti. In so dejali: »Le, le! In pa piši mu, da naj pride, pred ko more.« 
O, pridi tedaj, pridi, ljubi bratec! Nič se ne mudi! Željno te bo pričakovala, in vsa vesela in polna hvale do nebeškega Očeta, ki za naju tako ljubeznivo skrbi, ti bo naproti tekla 
tvoja 
sestra Marija Stroj. 
V Begnah 9. kozoprska 1813. 
