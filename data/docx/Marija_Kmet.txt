Marija Kmet
Iz Wikipedije, proste enciklopedije

Marija Kmet, slovenska učiteljica, pisateljica,
prevajalka in novinarka, * 31. januar 1891, Šentlovrenc                        Marija Kmet
na Dolenjskem, † 1. november 1974, Ljubljana.

Življenje
Marija Kmet se je rodila leta 1891 v Šentlovrencu na
Dolenjskem v učiteljski družini. Oče ji je umrl, ko je
bila stara štiri leta. Po njegovi smrti se je morala mama z
osmimi otroci izseliti. Ker ni morala vseh vzdrževati, se
je Marija vrnila v Šentlovrenc k teti in stricu na kmetijo,
kjer je hodila v šolo. Ko je bila stara devet let, se je
vrnila v Maribor k mami. Leta 1910 se je odpravila v
Trst, kjer je poučevala in začela pisati ter se borila proti
diskriminaciji učiteljic. Po šestih letih se je preselila v
Ljubljano, kjer je delala kot novinarka, pisateljica in
prevajalka. Leta 1920 se je zaradi bolezni upokojila in
                                                               Rojstvo          31. januar 1891
začela pisati članke za Mladiko, kjer je bila sourednica.
Svoje družine si ni ustvarila, njen nečak Janez Kmet se                         Šentlovrenc
je poročil v rodbino Otona Župančiča.                          Smrt             1. november 1974 (83 let)
                                                                                Ljubljana
Šolanje                                                        Državljanstvo        Avstro-Ogrska
                                                                                    Kraljevina Jugoslavija
Osnovno šolo je končala v Mariboru in nato obiskovala                               SFRJ
meščansko srednjo šolo pri redovnicah uršulinkah v             Poklic           novinarka, učiteljica,
Ljubljani. Leta 1910 je opravila maturo in se odločila za
                                                                                pisateljica, prevajalka
učiteljski poklic ter opravila izpit iz jezikovno-
zgodovinske smeri.

Že v času šolanja je pri štirinajstih letih s sošolkami oblikovala rokopisni list Lilija, ki je izšel v štirih
številkah. V njem je objavljala svoja prva literarna dela pod psevdonimom Svitoslava. Veliko je brala,
predvsem Zolaja, Dostojevskega, Ibsena in Nietzscheja.


Delo

Od 1910 do 1929 je bila učiteljica V Trstu, devet let je poučevala na šoli Sv. Cirila in Metoda. Po prvi
svetovni vojni so jo Italijani zaradi kulturnega aktivizma pregnali iz Trsta. Preselila se je v Ljubljano, kjer je
ostala do smrti. V Ljubljani je delala kot novinarka in pisateljica. Veliko je tudi prevajala, največ iz ruščine
in nemščine. Sodelovala je pri listih Slovan, Ženski svet, Slovenski narod.

Literarno ustvarjanje
S pisanjem je začela že v času šolanja, ko je s sošolkami sooblikovala rokopisni list Lilija. Prvi honorar je
dobila za črtico v Domačem prijatelju od pisateljice Zofke Kveder. Pisala je pesmi, romane, drame, članke,
kritike, črtice...

Leta 1909 je v reviji za otroke Zvonček objavila prve literarne poskuse. Sodelovala je pri Vrtcu, njene črtice
so objavljali tudi v Domačem prijatelju in Ženskem svetu. Podpisovala se je kot "Kmetamarija". Njena
kratka pripovedna proza se je v slovenski periodiki prvič pojavila leta 1911, ko so v Domačem prijatelju
objavili njeno prvo črtico Brez sonca.

Njena prva knjiga z naslovom Bilke je izšla leta 1920. To je zbirka krajših proz, ki so nastale v času, ko so
na pisateljico močno vplivala dela Ivana Cankarja.

Največ leposlovnih del je izšlo v reviji Ljubljanski zvon. V Ljubljanskem zvonu je objavila tri dramska
besedila: Notturno, Karikature in Mati, roman V metežu in novelo Brez tal ter avtobiografijo Moja pota.
Sodelovala je tudi pri listih Slovan, Ženski svet in Slovenski narod.

Objavljala je tudi pesmi in črtice v otroških listih Angelček in Vrtec. Leta 1920 se je upokojila in med
vojnama sodelovala pri reviji Mladika, ki jo je izdajala Mohorjeva družba, nekaj časa je bila tudi
sourednica.

Prevedla je Kristusove legende švedske pisateljice Selme Lagerlöf. Leta 1972 je izdala zadnjo knjigo, in
sicer krajše otroške proze Bureži-brbrači.


Tematika

V njeni literaturi se kažeta simbolizem in ekspresionizem, ukvarjala se je s problematiko ženske in
problematiko socialno in duševno zapostavljenega človeka. V svojih delih se je Marija Kmet posvečala
predvsem neenakopravnemu položaju žensk v družbi. V večini besedil je glavna junakinja ženska, ki je
odvisna od svojega partnerja in je zato popolnoma izključena iz njegovega življenja, kar je v večini
posledica patriarhalne vzgoje. Tak tip ženske si zaradi moškega uniči življenje.

Pojavlja pa se tudi nasprotni tip ženske – ta je neodvisna in svobodna. Pojavlja se v stranski vlogi, ki pa ima
velik pomen.

Marija Kmet je uvedla tudi okolje učiteljev in učiteljic, novo pokrajino - obalo in mesti Trst in Benetke.


Bibliografija

Črtice

    Brez sonca (1911)
    Kaj je prav in kaj ni prav (1916)
    Pismo (1920)

Novele

   Helena (1921) (COBISS (https://plus.cobiss.si/opac7/bib/48622080))
   Večerna pisma (1926) (COBISS (https://plus.cobiss.si/opac7/bib/2810807))
   Sv. Frančišek Asiški (1926) (COBISS (https://plus.cobiss.si/opac7/bib/1908227))

Romani

   Golobovi (1916)
   V metežu (1925) (COBISS (https://plus.cobiss.si/opac7/bib/48873472))

Drame

   Mati (1917)
   Notturno (1921)
   Karikature (1921)

Mladinska dela

   Lovci na mikrobe (1933) (COBISS (https://plus.cobiss.si/opac7/bib/33820673))
   Bureži-brbrači (1972) (COBISS (https://plus.cobiss.si/opac7/bib/332574))

Proza

   Hrepenenja (1912)
   Grega (1912)
   Konec učitelja Možeta (1913)
   Pomladni spev (1913)
   Torče Skočir (1914)
   Iz Bosne (1914)
   Liza (1914)
   Ljubezen (1917)
   Nekaj besed (1917)
   Interieur (1918)
   Interieur (1919)
   Pogovor (1919)
   Božja pot (1919)
   Večerna (1919)
   Obisk (1919)
   Intermezzo (1919)
   Bilke (1920) (COBISS (https://plus.cobiss.si/opac7/bib/47603456))
   Bosna (1920)
   Zamah (1920)
   Brez tál (1920)
   Meditacija (1921)
   Ema (1921)
   Arabeska (1921)
   Elegija (1922)

    Zima (1922)


Viri
    Kušelj, Mateja. 1996. »Prva učiteljice, prve pisateljice – kdo jih še pozna?« Celovec
    Enciklopedija Slovenije; knjiga 5. 1991. Ljubljana: Mladinska knjiga
    Sturm-Schnabl, Katja. 2003. "Marija Kmet." V Splošno žensko društvo 1901-1945, uredili
    Nataša Budna Kodrič in Aleksandra Serše. Ljubljana: Arhiv Republike Slovenije.


Zunanje povezave
    Koblar, Fance. "Kmet Marija" (http://www.slovenska-biog              Wikivir vsebuje izvorna
    rafija.si/oseba/sbi277742). Slovenski biografski leksikon.           besedila avtorja: Marija
    Slovenska biografija. Ljubljana: ZRC SAZU, 2013.                     Kmet
    Marija Kmet (http://www.dlib.si/results?query=%27contri
    butor%3dMarija+Kmet') – avtorjeva dela v zbirki Digitalne knjižnice Slovenije.

                                           Normativna kontrola
                           VIAF (1 (https://viaf.org/viaf/170996727)) ·
              Splošno      WorldCat (https://www.worldcat.org/identities/lccn-n2011033683/) ·
                           CONOR (Slovenija) (1 (https://plus.cobiss.si/opac7/conor/21514083))
   Narodne knjižnice       ZDA (https://id.loc.gov/authorities/names/n2011033683)

                           SBI (Slovenija) (1 (http://www.slovenska-biografija.si/oseba/sbi277742)) ·
   Biografski slovarji
                           OSP (Slovenija) (1 (https://www.obrazislovenskihpokrajin.si/oseba/kmet-marija))
                Drugo      SUDOC (Francija) (1 (https://www.idref.fr/123437105))


Vzpostavljeno iz »https://sl.wikipedia.org/w/index.php?title=Marija_Kmet&oldid=5714687«

