Srečko Kosovel
Iz Wikipedije, proste enciklopedije

Srečko Kosovel [sréčko kosovél], slovenski pesnik; * 18. marec 1904, Sežana, † 27. maj
1926, Tomaj.                                                                                                  Srečko Kosovel

Življenje
Srečko Kosovel se je rodil v Sežani. Kmalu po njegovem rojstvu se je družina preselila v
Pliskovico na Dolenjem Krasu, vendar tam niso ostali dolgo. Leta 1908 so se naselili v
Tomaju, kjer so živeli v šoli.

V Tomaju je obiskoval osnovno šolo. Kosovel je prvič objavil svoj spis kot 11-leten otrok v
otroškem listu Zvonček, v katerem opisuje Trst. V to mesto je kot otrok veliko hodil in je
imelo v njegovem srcu poseben prostor. Pri Kosovelih je bilo zanimanje za umetnost
splošno. Hodili so v Trst v gledališče in na koncerte ali k prijateljem in znancem, ki so bili
podobnega duha, in ti so bili večkrat gostje pri njih v Tomaju. Po opravljeni osnovni šoli se
je leta 1916 vpisal na realko v Ljubljani, na kateri je bil učni jezik nemški. Začel je
sodelovati v srednješolskem literarnem krožku in v dijaških glasilih, izdajati je začel tudi
tiskan dijaški list Lepa Vida in zbral v njem vrsto mladih, vendar ga je moral zaradi
neplačanih dolgov ustaviti. Leta 1920 je tam srečal Ludvika Mrzela. Istega leta se je odzval
na požig Narodnega doma v Trstu. Ko je leta 1922 maturiral, se je odločil za študij
slavistike, romanistike in pedagogike na Filozofski fakulteti Univerze v Ljubljani. Sodeloval
je pri avantgardistični reviji Trije labodi, ki je začela izhajati leta 1921 v Novem mestu.
Organiziral je literarno-dramatični krožek, predavanja in literarne večere v Ljubljani in pred
delavci v Zagorju. Leta 1925 je s svojimi vrstniki prevzel urejevanje revije Mladina.
Pripravljal je tudi zbirko Zlati čoln, ki pa ni izšla.
                                                                                                  Rojstvo         18. marec 1904[1][2][…]
Sprva je pesnil pod vplivom moderne, posebej impresionizma J. Murna. Prevladujoči motivi                          Sežana[3]
so kraška pokrajina, mati in smrt, pogosto s simbolnim pomenom (pesmi Balada, Bori, Vas           Smrt            27. maj 1926[4][2][…]
za bori, Slutnja). Tako najobsežnejši del njegovega pesništva govori o Krasu, zaradi česar
                                                                                                                  (22 let)
ga imenujemo »lirik Krasa«, kjer srečujemo impresije, ki pogosto preraščajo v prispodobo
                                                                                                                  Tomaj[3]
narodne ogroženosti, motive, v katerih je upodobljena ljubezen do matere in dekleta, pa
izpovedi, v katerih se oglaša slutnja smrti. Nato je Kosovel prešel v ekspresionizem in razvil    Poklic          pesnik, pisatelj, literarni
vizionarno, družbeno in religiozno tematiko z osrednjo idejo o osebni in kolektivni                               kritik, kritik, esejist
apokalipsi, ki v sebi nosi očiščenje krivde in stvarjenje novega etosa.                           Narodnost            Slovenec

Tako precej pesmi govori o družbenih krivicah, o mračni usodi Evrope (Ekstaza smrti) in o         Državljanstvo       Kraljevina Italija
neizogibnosti revolucionarne preobrazbe sveta (Rdeči atom). Velik delež v Kosovelovem                                 Avstro-Ogrska
opusu predstavljajo tudi njegove t. i. konstruktivistične pesmi (konsi), ki so izšle v pesniški   Izobrazba       Filozofska fakulteta v
zbirki Integrali, in so najmodernejši tip slovenske poezije.                                                      Ljubljani
                                                                                                  Žanr            pesništvo
Po zagorskem literarnem večeru februarja 1926 v Zagorju se je Kosovel z nekaj kolegi želel
z vlakom vrniti v Ljubljano, a so zapadli v tako razgreto debato, da je vlak odpeljal kar brez    Literarno       impresionizem
                                                                                                  gibanje         ekspresionizem
njih. Tisto noč je prebil v ledeno mrzli čakalnici in se močno prehladil. Kmalu si je nekoliko
opomogel in odpotoval v domači Tomaj, a se mu je prikrita influenca razvila v gripo, nato je                      konstruktivizem
dobil vnetje možganske ovojnice in po hudih mukah je 27. maja 1926 umrl za                                        futurizem
meningitisom. Star je bil komaj 22 let. Nekaj mesecev pred smrtjo je zaradi vse večje                             avantgarda
politične angažiranosti menda obveljala tiha prepoved njegovega javnega delovanja.[5]                             zenitizem
                                                                                                  Pomembnejša     Ekstaza smrti
Na njegovo umetniško ustvarjanje so med drugim močno vplivala filozofska dela Friedricha          dela            Mehanikom!
Wilhelma Nietzscheja, Karla Marxa ter etika Klementa Juga.

Delo

                                       Kosovelovo ustvarjalno obdobje je bilo sicer zelo kratko, a
                                       izjemno intenzivno. Tako se njegovo ustvarjanje razteza na
                                       področja impresionizma, ekspresionizma, futurizma, zenitizma
                                       ter konstruktivizma. Čeprav se je Kosovel naposled opredelil
                                       kot konstruktivista se vendarle ni nikdar odrekel pisanju
                                       impresionistične, oziroma tradicionalne lirike. Tako je tudi ob
                                       koncu svojega življenja še vedno ustvarjal tako tradicionalno
                                       kot avantgardno poezijo, čeprav je slednji pripisoval veliko
Kosovelova domačija                    večji pomen.                                                         Kosovelov grob v Tomaju


                                       Kosovel in futurizem

                                       Začetek pesniške kariere pri Kosovelu je zaznamovan s strani
                                       slovenskega avantgardista Antona Podbevška, ki je deloval v
                                       času, ko je bilo Srečku komaj 16 let. Anton Podbevšek je
                                       predstavljal vzpon avantgarda, natančneje futuristične
                                       avantgarde, ki je se močno zgledovala po italijanskem
                                       futurizmu, ki po Kosovelovih besedah "ni poznal meje med
                                       grdim in lepim".[6] Kljub temu pa je Podbevšek predstavljal,      Spominska plošča na hiši v Tomaju
                                       sicer zelo ekstremen, a kakorkoli že revolucionaren princip
                                       moderne umetnosti. Le-to se najbolje odrazi prav v prvi številki
                                       Treh labodov, ki je prinašal na slovensko območje umetnost "nove dobe", ki je bila dokaz za konec
                                       stare dobe in popoln preobrat. Revijo so zasnovali Anton Podbevšek, Marij Kogoj in Josip Vidmar leta
                                       1920.[6]

                                       A tako radikalne umetniške smeri je (za nekaj časa) konec že pri izdaji druge številke treh labodov, ki se
                                       usmeri v bolj tradicionalne vode. V tej reviji lahko zasledimo tudi Srečkovo objavo treh
Kosovelov rokopis pesmi Kons 5         impresionističnih pesmi, ki jih je "potegnil iz rokava", ko je videl, da objava njegovih futurističnih
                                       pesmi, ki so nastale pod vplivom Podbevška ne bo možna.

Pri njegovem futurističnih pesmih, ki so nastajale za objavo v srednješolskem glasilu Lepa Vida, se predvsem opazi njegovo učenje raznih
stilov, značilnih za futurizem, npr. učenje optično otipljivega pisanja, mešanja črnila in rdečila itd. Po mnenju Antona Ocvirka se med njegove
futuristične pesmi lahko šteje "pesem moja duša, ki je napisana v dolgih verzih z rimo, podobno Podbevškovim objavam v Domu in svetu iz
leta 1919" (Vrečko. 38).[7] Ohranila se je tudi pesem Pesem o sanji, ki je izrazito likovno zasnovana.

A eksperimentiranje s futurizmom se pri Kosovelu kmalu končna. Po objavi svojih impresionističnih pesmi v reviji trije labodi se Srečko
pridruži Kogoju in Vidmarju ter prične z ustvarjanjem bolj tradicionalne, impresionistične lirike.


Kosovel in impresionizem

Kosovelova impresionistična lirika temelji na vračanju lirskega subjekta nazaj v naravno - natančneje na
Kras -, ki predstavlja okolje v katerem se posameznik še zmerom lahko prepozna, postane eno z naravo
in sebstvom, medtem ko je to v "novi", moderni alienirani družbi postalo nemogoče. Njegov
impresionizem lahko torej po eni strani razumemo kot doživljanje zvestobe in intimne ljubezni do
okolja, s katerim se pesnik (oz. bralec) spoji v eno. Vendar se po drugi strani skozi njegovo liriko že
kaže, da takšno odmaknjenje od družbe (žal) ni več mogoče in za modernega človeka predstavlja prej
utopični ideal kot resnično dejstvo. "Posameznik se je civilizacijsko preveč oddaljil od izvorne narave,    Spominska soba Srečka Kosovela v
zato se v modernih časih samo deloma ali zelo omejeno posreči strnjenost človeka z naturo v eno"[8]         Sežani

Ob tem pa se moremo zavedati časa, v katerem je živel Kosovel, ki nam pojasni njegovo družbene
angažiranosti in s tem tudi marsikatero izmed njegovih pesmi. "Leta 1918 so primorski Slovenci postali proti svoji volji italijanski državljani"
(Vrečko, 51), leta 1920 pa se zgodi požig slovenskega narodnega doma (ter mnogih drugih objektov, ki so pripadali Slovencem) v Trstu.
Njegova nacionalna zavest in družbena angažiranost se kaže predvsem v pesmih: Brinjevka, Drevo v snegu, Videl sem bore rasti, Bori, Temni
Bori itd. V teh pesmih prične pesnik izkazovati mračnost in tesnobnost svojega časa, ki je povezana z nepravičnim zoževanjem geografskega
prostora slovenskega naroda ter fašistično represivnostjo, ki je ta čas močno vplivala na vse primorske Slovence.

       Rad bi povedal ljudem lepo, dobro besedo, svetlo besedo, kakor je svetlo novembrsko sonce na Krasu. Toda
 “     moja beseda je težka in molčeča, grenka kakor je brinova jagoda s Krasa. V njej je trpljenje, za katero ne boste
       nikoli zvedeli, v njej je bolest, katere ne morete spoznati. Moja bolečina je ponosna in molčeča in bolj nego ljudje
       jo razumevajo bori na gmajni in brinjevi grmi za skalami.
                                                                                                                                            ”
                                                                                                            —Srečko Kosovel (Pesmi, 1927)




Kosovel in ekspresionizem

Z ekspresionizmom se pri Kosovelu prvič srečamo leta 1921, ko v pismu svojemu prijatelju Alfonzu Gspanu piše o izgledu neke razglednice in
jo opisuje kot "ekspresionizem kombinatorike".[9] Kljub temu da mnogo ljudi opredeljuje Kosovela kot izrazito ekspresionističnega pesnika, pa
je v resnici pesnik z gibanjem kasneje močno obračunal ter se od njega oddaljil, saj je menil, da je ekspresionizem odtujen od človeka in da ne
prinaša resnične revolucije (le to je kasneje videl v konstruktivizmu).

Ekspresionizem se je oddaljeval od sveta zunaj njega in se je zapiral "v kozmos" oz. v samega sebe. Hkrati pa je s tem prinašal
"dekonstrukcijo" zgolj na ravni jezika in ne na splošni ravni, ki bi koristila vsem nadaljnjim generacijam (prav za to so si prizadevali
konstruktivisti).

Močan obračun z ekspresionizmom lahko pri Kosovelu zasledimo, ko o njem piše kot o "ekspresionizmu kretenskih kračic". Vendar sam tega
gibanja ni popolnoma zanikal oz. mu odrekal pravice do obstoja, temveč ga je videl le kot "pripravo za nastop moderne umetnosti". Ta naj bi
po njegovem prišla "z revolucionarnim konstruktivizmom, ki bo na vojno pogorišče postavljal nove vrednote človeku in človeški družbi". [9]

Vsekakor pa je Kosovel pisal tudi ekspresionistično liriko, v kateri se predrugači odnos med človekom in naravo. Med njegove
ekspresionistične pesmi lahko uvrstimo: Prestreljeno srce, Klic, Mrtvi človek, Skrivnostni tečaj, Modri konj, Glas iz ječ, Na veter pomladni,
Sodobna mrtvila itd. V njih so močno poudarjeni motivi vlaka, smrti ter problema disociacije subjekta. Njegova osemkitična balada Ekstaza
smrti, ki jo Boris Pahor povezuje s pesnikovim intimnim doživljanjem naroda, pa morda že nakazuje na Kosovelov prestop oz. pesniško
opredelitev v gibanju konstruktivizma.


Srečko Kosovel - konstruktivist

Kot smo že povedali, se je Srečko Kosovel opredelil kot konstruktivist, vendar je znotraj njegovega konstruktivizma potrebno ločiti dve obdobji
(oz. dva tipa konstruktivistične poezije). Nekatere Kosovelove konstruktivistične pesmi so nastale pod vplivom zenitizma (ime Zenitizem
prihaja iz imena avantgardističnega glasila Zenit) in tako rekoč predstavljajo pesmi, ki so v resnici bolj podobne futurističnem igranju z jezikom,
kot pa konstruktivizmu, ki so ga poznali v Rusiji (več o tem spodaj). Kosovel zenitistično konstruktivističnim pesmim kasneje pravi "zenitistični
štrudelj" oz "kompleksi", saj predstavljajo pesmi, ki prinašajo revolucijo (samo) v jeziku in so zgrajene po nekakšnem principu montaže.
Zenitistične pesmi se torej lahko primerjajo s futurističnimi pesmimi, npr. Marinettijevimi.

Vendarle pa se po prihodu Grahorja, Kosovelovega prijatelja, iz Rusije njegovo razumevanje konstruktivizma spremeni. Kosovel, z
Grahorjevimi informaciji o dogajanju na ruski umetniški sceni in njihovem konstruktivizmu pridobi novo razumevanje tega gibanja (in
umetnosti nasploh), ki je temeljijo ne samo na revoluciji v jeziku, ne samo na destrukciji in zavračanju tradicije, temveč na novem razumevanju
sveta in etični revoluciji človeštva. S tem pa prinaša tako kot destrukcijo tudi konstrukcijo ali drugače povedano, tako kot podira tudi zida. O
problemih zenitizma Kosovel v svojem dneviku zapiše takole: "Zenitizem greši v tem, da je začel novo družbo graditi z istimi sredstvi, na
katerih propada, mehanizem, duševna otopelost, intelektualizem"

Prav zato je v Kosovelovem opusu potrebno ločiti t. i. zenitistične pesmi, ki najbrž res nimajo velikega pomena ter njegove konstruktivne pesmi
(več o njih spodaj), ki predstavljajo enega izmed vrhuncev v literarni avantgardi nasploh. Po mnenju strokovnjakov je konstruktivnih konsev v
Kosovelovem opusu samo ducat.[10]

Zaradi navedenih razlogov Kosovel uvede nov princip pesmi, ki izhaja iz t. i. konstruktivnega konstruktivizma (v nadaljevanju samo
konstruktivizma). Konstruktivizem kot gibanje ni več prazno igranje z jezikom, temveč temelji na tem, da ima vsaka pesem točno določen
pomen. Za razumevanje konstruktivizma pa le-to ni dovolj. Konstruktivizem se je zavzemal za novo kulturo, ki bo zlila človeka z okolico oz. v
kateri človek več ne bo izkoriščal narave ter se bo zlil z okolico.

Zato Kosovelovi konsi torej predstavljajo novo, moderno umetnost za t. i. novega človeka. Pomembnost njegovih konsov pa ni zgolj v
njihovem etičnem sporočilu ter posebnosti v evropskem prostoru, temveč tudi njihovi vsebini in obliki. Kosovel definira konstruktivizem kot
ekvivalenco vsebine in oblike ("vsebina ≡ oblika"), kar pomeni, da predstavljata ta dva elementa organski spoj. Pesem postane organski
konstrukt, ki se širi v prostor. Kosovel na določenih mestih piše o rasti črk v prostor. (npr. v njegovi pesmi Kalejdoskop) Kons. je torej
zasnovan na podoben način kot konstruktivistično slikarstvo, ki se ne več ukvarja z dvodimenzionalnim prostorom na dvodimenzionalni
ploskvi, temveč se ukvarja s trodimenzionalnim prostorom na dvodimenzionalni ploskvi. Vsaka kons. ima torej popolnoma določen pomen ter
raste v prostor. (Več o tem spodaj)

Kosovel je nedvomno poznal delo mnogih evropskih in ruskih konstruktivistov ter ostalih
avantgardistov od katerih je prevzel mnogo idej ter konceptov ter jih mojstrsko vključil v svoje konse.
Če omenimo samo nekaj pomembnih imen in gibanj, ki so nedvomno vplivala na pesnikove konse
lahko omenimo delo Vladimirja Tatlina in njegov konceptom spomeniku III. internacionali ter t. i. letalo
- letatlin, umetnika Ela Lissitzky-ja, Nauma Gaba, Ilja Erenburga, umetnost ter umetnike Bauhausa
(npr. Moholy-Nagy), umetnike nizozemskega gibanja de stijl, suprematizem Kazimirja Maleviča itd.


Pojem kons

Kons. pri Kosovelu označuje njegove prostorsko zasnovane pesmi. Sam pomen besede se najbrž
navezuje na pojme kot: konstruktivnost, konstruktivizem, konstrukter, a je najbrž potrebno iskati
razloge za imenovanje pesmi z okrajšano besedo kons. še kje drugje. Znano za ruski ter evropski
konstruktivizem so bila krajšanja imen, kot na primer vešč ali loks v Rusiji ali merz in mont v Evropi.

Najbolj pomembna od teh pa je po vsej verjetnosti prav vešč (pomeni predmet), ki je pomenila ime
avantgardistične revije (Vešč, Objet, Gegenstand), katere urednika sta bila El Lisicki ter Ilja Erenburg.
                                                                                                              Tatlinov spomenik III. internacionali.
Ime vešč pa ne pomeni le "predmeta", temveč označuje konstruktivistično umetniško delo ali kot sta

zapisala v reviji: "Naš časopis smo poimenovali Vešč zato, ker umetnost za nas pomeni ustvarjanje novih predmetov" (Vešč 1922/ 1-2, 2)

Kons. kot tak, na zelo podoben način kot Vešč nasprotuje tradicionalnemu pristopu kompozicije in se s tem, ko "ustvarja nove predmete" raje
kot za komponiranje odloči za "zidanje" oz. konstruiranje. Pojem kons. pa hkrati tako kot pojem vešč na novo opredeli umetniški izdelek kot
"predmet" in ne kot "umetniško delo oz. kunstwerk" . Takšno pojmovanje se seveda močno upira tradicionalnemu razumevanju umetnosti kot
kompozicije ter želi uveljaviti novo načelo konstrukcije. In s tem se konstruktivizem tudi ločuje od ostalih avantgardnih gibanj, ki s svojo
umetnostjo povzročajo zgolj "destrukcijo" tradicionalnega, medtem ko konstruktivizem želi na novo zgraditi umetnost, ki bo služila novemu
človeku.(Ali kot Kosovel pravi človečanstvu)


Temeljni pojmi Kosovelove konstruktivistične poezije

Za razumevanje Kosovelovih konsov pa seveda ne moremo mimo njegovih glavnih pojmov, ki tvorijo takšno poezijo, torej konstruktivno (in
ne zenitistično) poezijo. (Primeri takšne poezije pri Kosovelu so npr. Kalejdoskop, Sferično zrcalo, Srce v alkoholu, Kons. 5, Kons Ikarus,
Predmeti brez duše, Pesem št. X...)

Pojem "gibljiva filozofija" Kosovel opiše kot: "Umetnost nima za ljudi le neposrednega pomena/.../ ampak še posredni pomen. Gibanje je to, ki
izhaja iz umetnikove individualnosti v individualnost čitatelja, vzbudi tam zopet gibanje in od tu se giblje v individualnost ne-čitatelja. Kakor
vsaka ideja in gibanje, hoče objeti i umetnost vse življenje in se razliva po skritih virih v vse ljudi in vpliva v vse." (Dnevik III, 809)

"Vsebina ≡ oblika" je eden izmed pojmov, ki ga Kosovel uporablja, ko opisuje cilj konstruktivistične
poezije pri kateri oblika in vsebina več nista ločeni druga od druge, temveč skupaj tvorita organsko
celoto. S tem ko sta vsebina in oblika v pesmi spojeni, se lahko približa človeku in naravni.

"Črke rastejo v prostor" je zapis, ki ga lahko preberemo v pesmi Kalejdoskop in označujejo prostorsko
urejenost konsov. Kosovelovi konsi so tako prostorsko-časovno urejeni in namenjeni ne samo
slušnemu, temveč tudi vizualnemu, torej gledanju. "Samo poslušanje za celovito razumevanje teh
besedil ne zadostuje. Zaposliti moramo vsaj še eno čutilo: oko" (Šušteršič 1988: 61) Seveda pa se ob
tem pesmi hkrati umikajo tradicionalnem, linearnem branju od leve proti desni, temveč nas nekako sili k
novem načinu branja. "Kosovel je z uporabo inženirskih skic, geometrijskega materiala, vizualnega
poudarjanja in prostorskega prenašanja teže pesmi v spodnji del (Predmet brez duše, Kons. 5, Pesem št.
X) zdaj na desno stran pesmi (Srce v alkoholu, Sferično zrcalo) zdaj v njeno sredino v poeziji
uveljavljal temeljno, prostorsko zahtevo literarnega konstruktivizma."[11] Tako se v pesem skozi
arhitektonski princip konstruktivizma ter njeno ekvivalenco med vsebino in obliko uveljavi in preseže
tradicionalno liriko in njeno dojemanje prostora.
                                                                                                              Rokopis pesmi Sferično zrcalo.
Potujitev je element v avantgardni poeziji, ki "pomeni namreč vsakršno odstopanje, ki je posledica
spremenjene perspektive opazovanja časa in prostora. Pri tem gre za deformacijo, dislokacijo, kršenje
norme itd., ki zadevajo tako tekstovno produkcijo kot tudi recepcijo."(Vrečko 2011: 301) Potujitev se v Kosovelovi poeziji kaže z raznimi
vstopi impresionistične lirike v konstruktivno poezijo. (npr. v pesmi Kalejdoskop citira svojo impresionistično liriko) V teh točkah pa naj bi
potujitven efekt želi doseči "bralčevo kritično oceno družbenih norm"[12] s tem, ko se sooča z ironizirano obliko tradicionalne pesmi. Hkrati pa
potujitev doseže razliko med temporalnim in dinamičnim časom in s tem ustvari simultanost nekih dveh dogodkov. Pri Kosovelu se tako npr.
"dogodita brzovlak na viaduktu in rože na oknu, skupaj trčijo disonantne barve in besede, ki so zunaj kavzalnih povezav".[11] Takšna
simultanost pa v Kosovelovi poeziji želi ustvariti eno izmed temeljnih zahtev, to, da "črke rastejo v prostor". Hkrati pa se s simultanostjo in
gibanjem v poeziji želi ustvariti novo pojmovanje prostora in časa, ki sta prepletena, nerazdružjiva.

Kosovelovi konsi so torej arhitektonsko zgrajene pesmi, kar pa ne pomeni, da nimajo pomena. Prav obratno, pomen mora v konstruktivni
pesmi prevladat (Kar seveda ne velja za pesmi iz Kosovelovega zenitističnega obdobja). Kljub temu pa si lahko priznamo, da delujejo na
nepoznavalca takšne poezije precej abstraktno in tuje.


Integrali

Kosovelova zadnja dela pa vendarle niso bili t.i. konsi, temveč socialnorevolucionarna poezija, ki nosi ime integrali. Za razliko od apolitičnih
konsov, ti predstavljajo drugačno poezijo, lahko bi rekli popolnoma politično obarvano poezijo, namenjeno delavskemu razredu. Te si je
namreč Kosovel zamislil po svojem "obratu na levo" in študiranju leve literature (Marxa, Lenina, Krleže itd.)[10] Integrali se tako razlikujejo od
konsov in niso prostorsko zasnovani ter tako namenjeni javnemu branju (kar seveda pri konsih ne bi bilo mogoče) ter predvsem širjenju
revolucionarnega duha ter leve ideologije.


Ustvarjanje za otroke in mlade

Srečko Kosovel, kljub kratkemu življenju potrjuje, da je večina pomembnih slovenskih pisateljev, posebej pesnikov, pisala tudi za otroke. V
pesmih za mladino srečamo Kosovela v manj dramatični luči, tu ne prevladuje več motiv smrti, več je sonca, predvsem pa pogledov po
drobnih, preprostih stvareh iz vsakdanjega življenja ljudi ali živali, ki so človeku, še posebno otroku blizu. Pred nami je nežen opazovalec
narave, ki se rad igra, miruje, njegovo srce se odpira pred nami in v njem je veliko več svetlobe. Je otrok kraške zemlje, njenih borov in brinja.
Naslovi nekaterih njegovih otroških pesmi so: Naša bela mačica (Sonček boža tačice), Sultanček na vlaku, Medvedi in medvedki, Vrabček
zoblje, Polhi, Deček in sonce, Brinjevka, Škrat Dobrošin, Kje?, Otrok s sončnico, Burja, Prošnja, Dete na travi, Marjetice, Naš prašiček,

Močeradek, Polh v jeseni, Večer, Pasja vera, Stoji sredi polja, Vožnja, Na večer, kadar otrok spava, Danuška, Mravljica, Pesem s Krasa,
Hišica, ki je pod klancem, Vas za bori, Po nevihti, Odpeljali so kozlička, Polno pest, Starka za vasjo, Mati bere, Mati čaka, Drevesa v dolini, V
sivem jutru, Pesem št. 1, Cvetje na oknu.

Manifest mehanikom
Najbrž je skupna točka vseh avantgardnih gibanj pojem manifesta. V teh manifestih so umetniki navadno označili svoje namene oz. so
programsko zastavili cilje gibanja. Tako poznamo npr. Marinettijev futuristični manifest, Dadaistični manifest Alberta Gleizesa ter Metzingerja,
Micićev Zenitistični manifest - kategorični imperativ itd. Srečko Kosovel v tem ni bil izjema, saj je v letu 1925 spisal tudi svoj,
konstruktivistični manifest, ki je močno uperjen proti dadaizmu ter futurizmu in hkrati izraža načela njegovega umetniškega konstruktivizma.

Dela (knjižne izdaje)
    Izbrane pesmi (1931) (COBISS (https://plus.cobiss.si/opac7/bib/31996929))
    Zbrano delo (I-III, 1946, 1964,1977; uredil Anton Ocvirk)
    Izbrane pesmi (1949) (COBISS (https://plus.cobiss.si/opac7/bib/3788594))
    Zlati čoln (1954) (COBISS (https://plus.cobiss.si/opac7/bib/1281537))
    Moja pesem (1964) (COBISS (https://plus.cobiss.si/opac7/bib/3430913))
    Ekstaza smrti (1964) (COBISS (https://plus.cobiss.si/opac7/bib/17886465))
    Integrali 26 (1967) (COBISS (https://plus.cobiss.si/opac7/bib/5673473)) (uredil Anton Ocvirk)
    Naša bela mačica (1969) (COBISS (https://plus.cobiss.si/opac7/bib/17414919))
    Sonce ima krono (1974) (COBISS (https://plus.cobiss.si/opac7/bib/3989249))
    Neznani Srečko Kosovel: neobjavljeno gradivo iz pesnikove zapuščine ter kritične
    pripombe h Kosovelovemu Zbranemu delu in Integralom (Alfonz Gspan, 1974)
    Pesmi in konstrukcije (1977, ur. Lino Legiša, Alfonz Gspan)
    Pesmi (1983) (COBISS (https://plus.cobiss.si/opac7/bib/13897217))
    Pesmi v prozi (1991)
    Deček in sonce (1996) (COBISS (https://plus.cobiss.si/opac7/bib/57455872))
    Izbrane pesmi (1997)                                                                          Pesmi, 1927
    Izbrano delo (2002)
    Ikarjev senː dokumenti, rokopisi, pričevanja (2004; ur. Aleš Berger in Ludwig Hartinger) (COBISS (https://plus.cobiss.si/opac7/bib/21
    8083072))
    Izbrana pisma (2006)
    Izbrana proza (2009)
    Iz zapuščine: pesmi, neobjavljene v Zbranem delu (ZRC, 2009; ur. Marjan Dolgan)
    Pravica: mladi verujejo vate, Pravica (Sanje, 2012)
    Strel v tišino (poezija, 2015)
    Zbrane pesmi (2013; uredila Neža Zajc)
    Mehanikom! (manifest, Sanje, 2014)
    Vsem naj bom neznan; neobjavljeni del zapuščine (Goga, Novo mesto, 2019; 2 dela; izbor, urejanje in spremna beseda
    Miklavž Komelj)


Poimenovanja
Po Kosovelu se med drugim imenujejo:

    Kosovelova knjižnica Sežana
    Kosovelova pot, pohodniška pot od pesnikove rojstne hiše v Sežani do Tomaja
    Kosovelova ulica v več slovenskih krajih
    nižja srednja šola na Opčinah (Trst)
    Osnovna šola Srečka Kosovela Sežana
    Šolski center Srečka Kosovela Sežana


Sklici
1. data.bnf.fr (http://data.bnf.fr/ark:/12148/cb11018806q): platforma za odprte podatke — 2011.
2. Brockhaus Enzyklopädie
3. Archivio Storico Ricordi — 1808.
4. Slovenska biografija (http://www.slovenska-biografija.si/oseba/sbi293661/) — Znanstvenoraziskovalni center Slovenske
   akademije znanosti in umetnosti. — ISSN 2350-5370 (https://www.worldcat.org/issn/2350-5370)
5. "Srečko Kosovel (1904–1926): Pesniški genij z veliko odgovornosti do človeka" (https://www.dnevnik.si/1042659794).
   Dnevnik.si. Pridobljeno dne 2021-03-18.

 6. Vrečko, Janez (2011). Srečko Kosovel. Ljubljana: založba SRC. str. 35.
 7. Vrečko, Janez (2011). Srečko Kosovel. Ljubljana: Založba SRC. str. 38.
 8. Vrečko, Janez (2011). Srečko Kosovel. Ljubljana: Založba SAZU. str. 50.
 9. Vrečko, Janez (2011). Srečko Kosovel. Ljubljana: Založba SRC. str. 57 - 77.
10. Vrečko, Janez (2011). Srečko Kosovel. ZRC SAZU. str. 303 - 338.
11. Vrečko, Janez (2011). Srečko Kosovel. ZRC SAZU. str. 300-302.
12. Jovanovski, Alenka (2005). Kosovelovi konsi: nelahno ravnovesje med subjektom in družbo. Primerjalna književnost 28.
    str. 91-102.


Viri
   Janko Kos, Tomo Virk, Gregor Kocijan. (2002). Svet književnosti 3. Maribor: Obzorja.
   Matevž Kos. (2007).Fragmenti o celoti : poskusi s slovenskim pesništvom. Ljubljana : Literarno-umetniško društvo Literatura.
   (COBISS (https://plus.cobiss.si/opac7/bib/236858880))
   Janez, Vrečko. (2011). Srečko Kosovel Monografija. Ljubljana: založba ZRC.


Glej tudi
   slovenska književnost
   seznam slovenskih pesnikov


Zunanje povezave
   Srečko Kosovel (http://www.dlib.si/results?query=%27contributor%3dSre%C4%8Dko+K                  Wikimedijina zbirka
   osovel') – avtorjeva dela v zbirki Digitalne knjižnice Slovenije.                                ponuja več
   France Koblar. "Srečko Kosovel" (http://www.slovenska-biografija.si/oseba/sbi293661).            predstavnostnega
   Slovenski biografski leksikon. Slovenska biografija. Ljubljana: ZRC SAZU, 2013.                  gradiva o temi: Srečko
   Srečko Kosovel (http://www.sreckokosovel.com/main.html) Arhivirano (https://web.archiv           Kosovel
   e.org/web/20080420132853/http://www.sreckokosovel.com/main.html) 2008-04-20 na
   Wayback Machine.                                                                                   Wikivir vsebuje izvorna
                                                                                                      besedila o temi: Srečko
   Poetry international - Srečko Kosovel (http://slovenia.poetryinternationalweb.org/piw_cm
                                                                                                      Kosovel
   s/cms/cms_module/index.php?obj_id=5043&x=1) Arhivirano (https://web.archive.org/we
   b/20070707212926/http://slovenia.poetryinternationalweb.org/piw_cms/cms/cms_modul
   e/index.php?obj_id=5043&x=1) 2007-07-07 na Wayback Machine.                                       Wikinavedek vsebuje
                                                                                                     navedke o temi: Srečko
   Spominska soba Srečka Kosovela Sežana (https://www.visitkras.info/kras_in_brkini/kult             Kosovel
   urna_dediscina/muzeji_in_galerije/118/spominska_soba_srecka_kosovela__sezana/)
   Arhivirano (https://web.archive.org/web/20180808140316/https://www.visitkras.info/kras_
                                                                                                      Wikiverza vsebuje
   in_brkini/kulturna_dediscina/muzeji_in_galerije/118/spominska_soba_srecka_kosovela
                                                                                                      gradivo o temi: Srečko
   __sezana/) 2018-08-08 na Wayback Machine.
                                                                                                      Kosovel
   Kosovelova domačija v Tomaju (https://www.visitkras.info/kras_in_brkini/kulturna_dedisc
   ina/muzeji_in_galerije/126/kosovelova_domacija__tomaj/) Arhivirano (https://web.archive.org/web/20180808140051/https://
   www.visitkras.info/kras_in_brkini/kulturna_dediscina/muzeji_in_galerije/126/kosovelova_domacija__tomaj/) 2018-08-08 na
   Wayback Machine.

   Geopedia.si: Kosovelova pot. Geopedija. (http://www.geopedia.si##T105_F16042:7_x499072_y112072_s9_b4)

                                                            Normativna kontrola
                        ISNI (1 (https://isni.org/isni/0000000108580458)) · VIAF (1 (https://viaf.org/viaf/63997877)) ·
            Splošno     WorldCat (https://www.worldcat.org/identities/lccn-n84065267/) · CONOR (Slovenija)
                        (1 (https://plus.cobiss.si/opac7/conor/536163))
                        Norveška (https://authority.bibsys.no/authority/rest/authorities/html/90562871) ·
                        Španija (http://catalogo.bne.es/uhtbin/authoritybrowse.cgi?action=display&authority_id=XX1687941) ·
                        Francija (https://catalogue.bnf.fr/ark:/12148/cb11018806q) (data) (https://data.bnf.fr/ark:/12148/cb11018806q) ·
                        Nemčija (https://d-nb.info/gnd/119280671) · Italija (https://opac.sbn.it/nome/CFIV108186) ·
   Narodne knjižnice    ZDA (https://id.loc.gov/authorities/names/n84065267) ·
                        Češka republika (https://aleph.nkp.cz/F/?func=find-c&local_base=aut&ccl_term=ica=js20020812185&CON_LNG=ENG)
                        · Hrvaška (http://katalog.nsk.hr/F/?func=direct&doc_number=000014843&local_base=nsk10) ·
                        Nizozemska (http://data.bibliotheken.nl/id/thes/p070623805) ·
                        Poljska (http://mak.bn.org.pl/cgi-bin/KHW/makwww.exe?BM=1&NU=1&IM=4&WI=9810688567605606)
                        Nemčija (https://www.deutsche-biographie.de/pnd119280671.html?language=en) · SBI (Slovenija)
  Biografski slovarji   (1 (http://www.slovenska-biografija.si/oseba/sbi293661)) · OSP (Slovenija)
                        (1 (https://www.obrazislovenskihpokrajin.si/oseba/kosovel-srecko))

                          Faceted Application of Subject Terminology (http://id.worldcat.org/fast/141624/) · MusicBrainz
                Drugo     artist (https://musicbrainz.org/artist/ba22aff1-dbbb-4851-8cf5-89819e2709df) · SUDOC (Francija)
                          (1 (https://www.idref.fr/092257534))


Vzpostavljeno iz »https://sl.wikipedia.org/w/index.php?title=Srečko_Kosovel&oldid=5807527«

